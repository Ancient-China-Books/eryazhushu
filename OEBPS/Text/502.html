<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html lang="zh-Hant" xml:lang="zh-Hant" xmlns="http://www.w3.org/1999/xhtml"><head><meta content="width=device-width, initial-scale=1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/><title>爾雅-釋畜第十九</title><script src="../Styles/main.js" type="text/javascript"></script></head><body><div id="text">
<div class="section" id="title-0"><h1>釋畜第十九</h1><hr/></div>
<p class="jianshu"><span class="yinwen">疏</span>「釋畜第十九」。○釋曰：案<span class="shu-ming">字林</span>畜作獸。<span class="shu-ming">說文</span>云：獸也，人之畜養者也。所以與<span class="shu-ming">釋獸</span>異篇者，以其畜是畜養之名，獸是毛蟲總號。故此篇唯論馬、牛、羊、彘、犬、雞，前篇則通釋百獸之名。所以異也。</p>
<p class="em2" id="p0"><a class="gg-link" href="#p0" onclick="return changeColor(this);"></a>騊駼馬。<span class="jiazhu"><span class="shu-ming">山海經</span>云：「北海有獸，狀如馬，名騊駼。色青。」○騊，音陶。駼，音徒。</span><span class="jianshu"><span class="yinwen">疏</span>「騊駼馬」。○釋曰：良馬名騊駼。<span class="shu-ming">字林</span>云：「北狄良馬也。」一曰野馬。<span class="shu-ming">瑞應圖</span>云：「幽隱之獸也，有明王在位即至。」是也。</span><span class="jianshu">○注「<span class="shu-ming">山海</span>」至「色青」。○釋曰：<span class="shu-ming">海外北經</span>文也。「色青」二字，郭氏語也。</span></p>
<p class="em2" id="p1"><a class="gg-link" href="#p1" onclick="return changeColor(this);"></a>野馬。<span class="jiazhu">如馬而小，出塞外。</span><span class="jianshu"><span class="yinwen">疏</span>「野馬」。○釋曰：如馬而小，出塞外。案<span class="shu-ming">穆天子傳</span>云：「野馬，日走五百里。」是也。</span></p>
<p class="em2" id="p2"><a class="gg-link" href="#p2" onclick="return changeColor(this);"></a>駮，如馬，倨牙，食虎豹。<span class="jiazhu"><span class="shu-ming">山海經</span>云：有獸名駮，如白馬，黑尾，倨牙，音如鼓，食虎豹。○倨，音鋸。</span><span class="jianshu"><span class="yinwen">疏</span>「駮如」至「虎豹」。釋曰：駮，亦野馬名也。其狀如馬，其牙倨曲，而食虎豹也。<span class="shu-ming">詩·秦風</span>云：「隰有六駮。」傳引此文以釋之是也。</span><span class="jianshu">○注「<span class="shu-ming">山海</span>」至「虎豹」。○釋曰：案<span class="shu-ming">西山經</span>云：中曲山，有獸如馬而身黑，三尾一角，虎牙爪，音如鼓，名曰駮。食虎豹，可以禦兵。言雖小異，正謂此也。</span></p>
<p class="em2" id="p3"><a class="gg-link" href="#p3" onclick="return changeColor(this);"></a>騉蹄，趼，善陞甗。<span class="jiazhu">甗，山形似甑，上大下小。騉蹄，蹄如趼而健上山。秦時有騉蹄苑。○騉，音昆。趼，五見切。甗，言蹇切。</span><span class="jianshu"><span class="yinwen">疏</span>「騉蹄，趼，善陞甗」。○釋曰：舍人云：騉蹄者，溷蹄也。趼，平也。謂蹄平正。善陞甗者，登山隒也。一云甗者，阪也，言騉善登高歷險，上下於阪。秦時有騉蹄苑是也。李云：「騉者，其蹄正堅而平似趼也。」顧云：「山嶺曰甗。」郭云：「甗，山形似甑，上大下小。騉蹄，蹄似趼而健上山。」「秦時有騉蹄苑」者，取此駿馬以名其苑也。</span></p>
<p class="em2" id="p4"><a class="gg-link" href="#p4" onclick="return changeColor(this);"></a>騉駼，枝蹄趼，善陞甗。<span class="jiazhu">騉駼，亦似馬而牛蹄。</span><span class="jianshu"><span class="yinwen">疏</span>「騉駼，枝蹄趼，善陞甗」。○釋曰：騉駼，馬名。李巡曰：「騉駼，其跡枝平似趼，亦能登高歷危險也。」孫炎云：「騉駼之馬，枝蹄如牛而下平。」郭云：「騉駼，亦似馬而牛蹄也。」</span></p>
<p class="em2" id="p5"><a class="gg-link" href="#p5" onclick="return changeColor(this);"></a>小領，盜驪。<span class="jiazhu"><span class="shu-ming">穆天子傳</span>曰：「天子之駿，盜驪、綠耳。」又曰「右服盜驪」。盜驪，千里馬。</span><span class="jianshu"><span class="yinwen">疏</span>「小領，盜驪」。○釋曰：領，頸也。盜驪，駿馬名也。駿馬小頸名曰盜驪。</span><span class="jianshu">○注「<span class="shu-ming">穆天子</span>」至「千里馬」。○釋曰：案<span class="shu-ming">穆天子傳</span>云：「丙寅，天子屬官效器，乃命正公郊父，受敕憲，用中八駿之乘，以飲於枝洔之中，積石之南河。天子之駿，赤驥、盜驪、白義、渠黃、華騮、綠耳。」郭注云：「盜驪」者，「爲馬細頸。驪，黑色也」。「綠耳」者，<span class="shu-ming">紀年</span>曰：「北唐之君來，見驪馬是生綠耳。魏時西卑獻千里馬，白色而兩耳黃，因名之爲黃耳。」即此類也。云「又曰『右服盜驪』」者，案，彼云：「癸酉，天子命駕八駿之乘，右服盜驪而左綠耳，右驂赤驥而左白義。天子主車，造父爲禦。」是也。</span></p>
<p class="em2" id="p6"><a class="gg-link" href="#p6" onclick="return changeColor(this);"></a>絕有力，駥。<span class="jiazhu">即馬高八尺者。○駥，音戎。</span><span class="jianshu"><span class="yinwen">疏</span>「絕有力，駥」。○釋曰：馬絕有力者名駥。郭云「即馬高八尺者」，即下文「馬八尺爲駥」者也。</span></p>
<p class="em2" id="p7"><a class="gg-link" href="#p7" onclick="return changeColor(this);"></a>膝上皆白，惟馵。四骹皆白，驓。<span class="jiazhu">骹，膝下也。○馵，音注。骹，音敲。驓，音繒。</span>四蹢皆白，首。<span class="jiazhu">俗呼爲踏雪馬。</span>前足皆白，騱。後足皆白，翑。前右足白，啟。<span class="jiazhu"><span class="shu-ming">左傳</span>「曰啟服」。○騱，音奚。翑，音劬。</span>左白，踦。<span class="jiazhu">前左腳白。○踦，音欺。</span>後右足白，驤。左白，馵<span class="jiazhu">後左腳白。<span class="shu-ming">易</span>曰：「震爲馵足。」○驤，音箱</span>。駵馬白腹，騵。<span class="jiazhu">駵，赤色黑鬣。○駵，音留。騵，五官切。</span>驪馬白跨，驈。<span class="jiazhu">驪，黑色。跨，髀間。○驈，音聿。</span>白州，驠。<span class="jiazhu">州，竅。○驠，音宴。</span>尾本白，騴。<span class="jiazhu">尾株白。○騴，音晏。</span>尾白，駺。<span class="jiazhu">但尾毛白。○駺，音郎。</span>馰顙，白顛。<span class="jiazhu">戴星馬也。○馰，音的。</span>白達素，縣。<span class="jiazhu">素，鼻莖也。俗所謂漫顱徹齒。○縣，音玄。</span>面顙皆白，惟駹。<span class="jiazhu">顙，額。○駹，音尨。</span><span class="jianshu"><span class="yinwen">疏</span>「膝上」至「惟駹」。○釋曰：此辨馬白色所在之異名也。馬之膝上皆白者惟馵也。駮，膝下也。四膝下皆白名驓。蹢，蹄也。四蹄皆白名首，俗呼爲踏雪馬，言蹄白似踏雪也。前兩足皆白名騱，後兩足皆白名翑。前右足白名啟，前左足白名踦，後右足白名驤，後左足白名馵。駵馬，赤色黑鬣馬也。若駵馬腹下白者，別名騵。<span class="shu-ming">詩·大雅</span>云「四騵彭彭」是也。孫炎云：驪，黑也。白跨，股腳白也。郭云：驪，黑色。跨，髀間也。謂黑馬髀間白名驈。<span class="shu-ming">詩·魯頌</span>云「有驈有皇」是也。州，竅也。謂馬之白尻者名驠。本，根株也。馬尾株白者名騴。但尾毛白者名駺。的顙者，舍人曰：「的，白也。顙，額也。」額有白毛，今之戴星馬也。<span class="shu-ming">易</span>「震爲的顙」。素，鼻莖也。其白自額下達鼻莖者，名縣，俗所謂漫驢徹齒。其面額皆白者，惟駹馬。</span><span class="jianshu">○注「<span class="shu-ming">左傳</span>『曰啟服』」。○釋曰：案昭二十九年」公至自乾侯，處於鄆」。「衛侯來獻其乘馬，曰啟服」。杜預云「啟服，馬名」是也。</span><span class="jianshu">○注「<span class="shu-ming">易</span>曰：『震爲馵足。』」○釋曰：<span class="shu-ming">說卦</span>文也，取其動而見也。</span></p>
<p class="em2" id="p8"><a class="gg-link" href="#p8" onclick="return changeColor(this);"></a>回毛在膺，宜乘。<span class="jiazhu">樊光云：「俗呼之官府馬。伯樂相馬法，旋毛在腹下如乳者，千里馬。」</span>在肘後，減陽。在幹，茀方。<span class="jiazhu">幹，脅。○減，古湛切。</span>在背，闋廣。<span class="jiazhu">皆別旋毛所在之名。○闋，音缺。廣，音光。</span><span class="jianshu"><span class="yinwen">疏</span>「回毛」至「闋廣」。○釋曰：此別馬旋毛所在之名也。回，旋也。膺，胸也。旋毛在膺者，名宜乘。樊光云：「俗呼之官府馬。伯樂相馬法，旋毛在腹下如乳者，千里馬」也。旋毛在肘後者，名減陽。幹，脅也。旋毛在脅者，名茀方。旋毛在背者，名闋廣。郭云：「皆別旋毛所在之名」也。</span></p>
<p class="em2" id="p9"><a class="gg-link" href="#p9" onclick="return changeColor(this);"></a>逆毛，居馻。<span class="jiazhu">馬毛逆刺。○馻，音兗。</span><span class="jianshu"><span class="yinwen">疏</span>「逆毛，居馻」。○釋曰：<span class="shu-ming">字林</span>云：「馬逆毛也。」郭云：「馬毛逆刺。」</span></p>
<p class="em2" id="p10"><a class="gg-link" href="#p10" onclick="return changeColor(this);"></a>騋牝驪牡。<span class="jiazhu"><span class="shu-ming">詩</span>云：「騋牝三千。」馬「七尺已上爲騋」，見<span class="shu-ming">周禮</span>。</span><span class="jianshu"><span class="yinwen">疏</span>「騋牝驪牡」，</span><span class="jianshu">○注「<span class="shu-ming">詩</span>云」至「見<span class="shu-ming">周禮</span>」。○釋曰：云「<span class="shu-ming">詩</span>云『騋牝三千』」者，<span class="shu-ming">鄘風·定之方中</span>篇文也。云「七尺已上爲騋，見<span class="shu-ming">周禮</span>」者，<span class="shu-ming">廋人</span>文也。案，鄭玄注<span class="shu-ming">禮記·檀弓</span>引此文云：「騋牝驪牡。」玄謂「七尺曰騋」。牝者，色驪；牡者，色玄。與郭異也。</span></p>
<p class="em2" id="p11"><a class="gg-link" href="#p11" onclick="return changeColor(this);"></a>玄駒，褭驂。<span class="jiazhu">玄駒，小馬，別名褭驂耳。或曰此即腰褭，古之良馬名。○褭，奴了切。驂，音參。</span><span class="jianshu"><span class="yinwen">疏</span>「玄駒，褭驂」。○釋曰：此郭氏兩解：一云「玄駒，小馬，別名褭驂耳」，指謂今馬駒也。一云「或曰此即腰褭，古之良馬名」，言玄駒、褭驂，即腰褭也。</span></p>
<p class="em2" id="p12"><a class="gg-link" href="#p12" onclick="return changeColor(this);"></a>牡曰騭，<span class="jiazhu">今江東呼䭸馬爲騭，音質。</span>牝曰騇。<span class="jiazhu">草馬名。○騇，音舍。</span><span class="jianshu"><span class="yinwen">疏</span>「牡曰騭，牝曰騇」。○釋曰：別馬牝牡之異名也。郭云：「今江東呼䭸馬爲騭。」騇，即草馬之名也。</span></p>
<p class="em2" id="p13"><a class="gg-link" href="#p13" onclick="return changeColor(this);"></a>駵白，駁。黃白，騜。<span class="jiazhu"><span class="shu-ming">詩</span>曰：「騜駁其馬。」</span>駵馬黃脊，騝。驪馬黃脊，騽。<span class="jiazhu">皆背脊毛黃。○騝，音虔。騽，音習。</span>青驪，駽。<span class="jiazhu">今之鐵驄。○駽，呼縣切。</span>青驪驎，驒。<span class="jiazhu">色有深淺，班駁隱鄰，今之連錢驄。○驎，良刀切。驒，音陀。</span>青驪繁鬣，騥。<span class="jiazhu"><span class="shu-ming">禮記</span>曰：「周人黃馬繁鬣。」繁鬣，兩被毛，或曰美髦鬣。○鬣，音獵。騥，音柔。</span>驪白雜毛，駂。<span class="jiazhu">今之烏驄。○駂，音保。</span>黃白雜毛，駓。<span class="jiazhu">今之桃華馬。○駓，音皮。</span>陰白雜毛，駰。<span class="jiazhu">陰，淺黑。今之泥驄。○駰，乙巾切。</span>蒼白雜毛，騅。<span class="jiazhu"><span class="shu-ming">詩</span>曰：「有騅有駓。」</span>彤白雜毛，騢。<span class="jiazhu">彤，赤也。即今之赭白馬。○騢，音遐。</span>白馬黑鬣，駱。<span class="jiazhu"><span class="shu-ming">禮記</span>曰：「夏后氏駱馬黑鬣。」</span>白馬黑唇，駩。黑喙，騧。<span class="jiazhu">今之淺黃色者爲騧馬。○騧，音瓜。</span>一目白，瞯。二目白，魚。<span class="jiazhu">似魚目也。<span class="shu-ming">詩</span>曰：「有驔有魚。」○瞯，音閑。</span><span class="jianshu"><span class="yinwen">疏</span>「駵白駁」至「白魚」。○釋曰：此別馬毛色不純之異名也。孫炎曰：「駵，赤色也。」謂馬有駵處、有白處者曰駁，有黃處、有白處者曰騜。駵馬脊毛黃者名騝，驪馬脊毛黃者名騽。青驪，駽。舍人曰：「青驪馬，今名駽馬也。」孫炎曰：「色青之間，青毛、黑毛相雜者名駽。」今之鐵驄也。青驪驎，驒。孫炎曰：「色有淺深，似魚鱗。」郭云：「色有深淺，班駁隱鄰名驒。今之連錢驄。」<span class="shu-ming">說文</span>云：馬文如鼉。<span class="shu-ming">詩</span>云「有驒有駱」是也。毛色青黑而髦鬣繁多者，名騥。毛色黑白而復有雜毛相錯者，名駂。<span class="shu-ming">詩</span>云「叔于田，乘乘駂」是也。今謂之烏驄。毛色黃白而復有雜毛者，名駓。今謂之桃華馬。陰，淺黑色也。毛淺黑而白兼雜毛者，名駰。今謂之泥驄。<span class="shu-ming">詩</span>云「有駰有騢」是也。蒼，淺青也。毛有淺青及白兼雜毛者，名騅。彤，赤也。毛赤白兼雜毛者，名騢。<span class="shu-ming">說文</span>云：「似鰕魚也。」即今之赭白馬也。鬣，髦也。白馬黑髦者名駱。白馬黑唇者名駩。喙，口也。黑喙者名騧。<span class="shu-ming">說文</span>云：「黃馬黑喙」曰騧。郭云：「今之淺黃色者爲騧馬。」<span class="shu-ming">詩</span>云「騧驪是驂」是也。一目白者名瞯。二目白者名魚，言以魚目也。</span><span class="jianshu">○注「<span class="shu-ming">詩</span>曰：『騜駁其馬。』」○釋曰：<span class="shu-ming">豳風·東山</span>篇文也。</span><span class="jianshu">○注「<span class="shu-ming">禮記</span>」至「髦鬣」。○釋曰：云「周人黃馬繁鬣」者，<span class="shu-ming">明堂位</span>文也。云「繁鬣兩被毛」者，郭氏釋之也。言「繁鬣」者，分其髦鬣兩鄉被之也。云「或云美髦鬣」者，又引或人以爲一解，言其髦鬣繁多而美也。今<span class="shu-ming">禮記</span>本繁作蕃，則或說爲得。</span><span class="jianshu">○注「<span class="shu-ming">詩</span>曰『有騅有駓』」。又「<span class="shu-ming">詩</span>曰『有驔有魚』」。○釋曰：皆<span class="shu-ming">魯頌·駉</span>篇文也。</span><span class="jianshu">○注「<span class="shu-ming">禮記</span>曰『夏后氏駱馬黑鬣』」。○釋曰：亦<span class="shu-ming">明堂位</span>文也。</span></p>
<p class="em2" id="p14"><a class="gg-link" href="#p14" onclick="return changeColor(this);"></a>「既差我馬」，差，擇也。宗廟齊毫，<span class="jiazhu">尚純。○差，音叉。</span>戎事齊力，<span class="jiazhu">尚強。</span>田獵齊足。<span class="jiazhu">尚疾。</span><span class="jianshu"><span class="yinwen">疏</span>「既差」至「齊足」。○釋曰：云「既差我馬」者，此<span class="shu-ming">詩·小雅·吉日</span>篇文也。作者引之，然後作釋云「差，擇也」者，詁差爲揀擇之義也。云「宗廟齊毫，戎事齊力，田獵齊足」者，此遂言擇馬之事也。李巡曰：「祭於宗廟，當加謹敬，取其同色也。」某氏曰：「戎事，謂兵革戰伐之事。」當齊其力以載干戈之屬。舍人曰：「田獵，取牲於苑囿之中，逐飛逐走，取其疾而己。」郭云：「尚純、尚強、尚疾」者，此毛傳文也。案<span class="shu-ming">詩·小雅·車攻</span>云：「我馬既同。」毛傳引此文則每增二字以解之，云：「宗廟齊毫，尚純也。戎事齊力，尚強也。田獵齊足，尚疾也。」言齊其毫毛，尚純色。齊其馬力，尚強壯。齊其馬足，尚迅疾。義與此合。故郭氏取以爲說也。</span></p>
<p class="em2" id="p15"><a class="gg-link" href="#p15" onclick="return changeColor(this);"></a>馬屬。<span class="jianshu"><span class="yinwen">疏</span>「馬屬」。○釋曰：自騊駼已下，雖駿異，毛色不同，皆馬之屬類。故以此題之也。下仿此。</span></p>
<p class="em2" id="p16"><a class="gg-link" href="#p16" onclick="return changeColor(this);"></a>犘牛，<span class="jiazhu">出巴中，重千斤。○犘，音麻。</span>犦牛，<span class="jiazhu">即犎牛也。領上肉犦胅起，高二尺許，狀如橐駝，肉鞍一邊，健行者，日三百餘里。今交州合浦徐聞縣出此牛。○犦，音雹。</span>犤牛，<span class="jiazhu">犤牛，庳小，今之𤛵牛也。又呼果下牛，出廣州高涼郡。○犤，音悲。</span>犩牛，<span class="jiazhu">即犪牛也。如牛而大，肉數千斤，出蜀中。<span class="shu-ming">山海經</span>曰：岷山「多犪牛」。○犩，音危。</span>犣牛，<span class="jiazhu">旄牛也。髀、膝、尾皆有長毛。○犣，音獵。</span>犝牛，<span class="jiazhu">今無角牛。○犝，音童。</span>犑牛。<span class="jiazhu">未詳。○犑，古覓切。</span>角一俯一仰，觭；<span class="jiazhu">牛角低卬。○觭，音欺。</span>皆踴，觢。<span class="jiazhu">今豎角牛。○觢，音誓。</span>黑唇，犉。<span class="jiazhu"><span class="shu-ming">毛詩</span>傳曰：「黃牛黑唇。」此宜通謂黑唇牛。○犉，閏旬切。</span>黑眥，牰。<span class="jiazhu">眼眥黑。○眥，才細切。牰，音袖。</span>黑耳，犚。黑腹，牧。黑腳，犈。<span class="jiazhu">皆別牛黑所在之名。○犚，音尉。犈，音權。</span>其子，犢。<span class="jiazhu">今青州呼犢爲𤘽。</span>體長，牬。<span class="jiazhu">長身者。○牬，音貝。</span>絕有力，欣犌。<span class="jiazhu">犌，音加。</span>牛屬。<span class="jianshu"><span class="yinwen">疏</span>「犘牛」至「欣犌」。○釋曰：此別牛屬也。云：犘，牛名也。郭云：「出巴中，重千斤。」犦牛，領上肉犦胅起之牛也。郭云「即犎牛也」者，即上注云：「漢順帝時疏勒王來獻犎牛」是也。云「領上肉犦胅起，高二尺許」者，謂領上肉腫墳起也。云「狀如橐駝，肉鞍一邊」者，<span class="shu-ming">山海經</span>云：號山「獸多橐駝」。彼注云：「有肉鞍，善行流沙中，日行三百里，負千斤，知水泉所在。」是也。橐駝肉鞍胅起有二，此牛領肉胅起惟一，故云一邊。云「健行者，日三百餘里，今交州合浦徐聞縣出此牛」。犤，牛名也。郭云：「犤牛，庳小，今之𤛵牛也。又呼果下牛，出廣州高涼郡。」以其庳小，可行果樹下，故又呼果下牛。犩，亦牛名也。郭云：「即犪牛也。如牛而大，肉數千斤，出蜀中。<span class="shu-ming">山海經</span>曰：岷山『多犪牛』。」案<span class="shu-ming">中山經</span>云：岷山「其獸多犀、象、犪牛」。彼注云：「今蜀中有大牛，重數千斤，名爲犪牛。」晉大興元年，此牛出上鄘郡，人弩射殺之，得三十擔肉。即<span class="shu-ming">爾雅</span>「犩牛」是也。犣，亦牛名也。郭云：「旄牛也。髀、膝、尾皆有長毛。」案<span class="shu-ming">山海經</span>潘侯山，有獸狀如牛。「而四節生毛，名曰旄牛。」彼注云：「今旄牛，背、膝及胡尾皆有長毛。」是也。犝牛者，無角牛名也。<span class="shu-ming">易</span>云「童牛之牿」是也。俯，低也。牛角一低一仰者名觭，言傾欺也。踴，豎也。牛兩角豎者名觢。牛黑唇者名犉。眥，目匡也。牛之目匡黑者名牰。黑耳者名犚，黑腹者名牧，黑腳者名犈。郭云：「皆別牛黑所在之名。」其牛所生之子名犢。郭云：「今青州呼犢爲𤘽。」體，身也。凡牛之身長者名牬，絕有力壯大者名欣犌。</span><span class="jianshu">○注「毛詩」至「唇牛」。○釋曰：<span class="shu-ming">詩·小雅·無羊</span>篇云：「誰謂爾無牛，九十其犉。」毛傳云：「黃牛黑唇曰犉。」毛意以此言黑唇，明不與身同色。而牛之黃者眾，故云「黃牛」也。其實不主爲黃牛，故郭氏云：「此宜通謂黑唇牛。」</span></p>
<p class="em2" id="p17"><a class="gg-link" href="#p17" onclick="return changeColor(this);"></a>羊：牡，羒；<span class="jiazhu">謂吳羊白羝。○羒，音墳。</span>牝，牂。<span class="jiazhu"><span class="shu-ming">詩</span>曰：「牂羊墳首。」○牂，音臧。</span>夏羊：<span class="jiazhu">黑羖䍽。</span>牡，羭；<span class="jiazhu">黑羝也。<span class="shu-ming">歸藏</span>曰：「兩壺兩羭。」○羭，音俞。</span>牝，羖。<span class="jiazhu">今人便以牂、羖爲白黑羊名。○羖，音古。</span>角不齊，觤。<span class="jiazhu">一短一長。○觤，音鬼。</span>角三觠，羷。<span class="jiazhu">觠角三匝。○觠，音權。羷，音險。</span>羳羊，黃腹。<span class="jiazhu">腹下黃。○羳，音煩。</span>未成羊，羜。<span class="jiazhu">俗呼五月羔爲羜。○羜，直呂切。</span>絕有力，奮。羊屬。<span class="jianshu"><span class="yinwen">疏</span>「羊：牡，羒」至「力奮」。○釋曰：此別羊屬也。云謂吳羊也，其牡者名羒，即白羝也；其牝者名牂。云「夏羊」者，黑羖䍽也。其牡者名羭，即黑羝也；其牝者名羖。郭云：「今人便以牂、羖爲白黑羊名。」其實，白羊牝者名牂，黑羊牝者名羖。羊角不齊，一長一短者名觤。觠，卷也。羊角卷三匝者名羷。羊之黃腹者名羳。羊新生未成羊者名羜。郭云：「俗呼五月羊爲羜。」<span class="shu-ming">詩·小雅·伐木</span>云「既有肥羜」是也。壯大絕有力者名奮。</span><span class="jianshu">○注「<span class="shu-ming">詩</span>云：『牂羊墳首。』」○釋曰：<span class="shu-ming">小雅·苕之華</span>篇文也。</span><span class="jianshu">○注「<span class="shu-ming">歸藏</span>曰：『兩壺兩羭。』」○釋曰：<span class="shu-ming">歸藏</span>者，成湯之所作也。言萬物歸之所藏也。是三<span class="shu-ming">易</span>之一也。云「兩壺兩羭」者，<span class="shu-ming">齊母經·瞿有</span>之文也。案，彼云：「瞿有瞿有，觚宵梁爲酒，尊於兩壺兩羭，飲之三日，然後鯀士有澤，我取其魚。」是也。</span></p>
<p class="em2" id="p18"><a class="gg-link" href="#p18" onclick="return changeColor(this);"></a>犬生三，猣；二，師；一，玂。<span class="jiazhu">此與豬生子義同。名亦相出入。○猣，音宗。玂，音祈。</span>未成毫，狗。<span class="jiazhu">狗子未生㲦毛者。</span>長喙，獫。短喙，猲獢。<span class="jiazhu"><span class="shu-ming">詩</span>曰：「載獫猲獢。」○獫，力驗切。猲，音歇。獢，虛嬌切。</span>絕有力，狣。尨，狗也。<span class="jiazhu"><span class="shu-ming">詩</span>曰：「無使尨也吠。」○狣，音兆。</span>狗屬。<span class="jianshu"><span class="yinwen">疏</span>「犬生」至「狗也」。○釋曰：此別狗屬也。云「犬」者，<span class="shu-ming">說文</span>云：「狗之有縣蹄者也。象形。孔子曰：『視犬之字，如畫狗也。』」犬生三子則曰猣，二曰師，三曰玂。毫是㲦毛也。犬子未生㲦毛者名狗。喙，口也。犬長口者名獫，短口者名猲獢。壯大絕有力者名狣。尨即狗也。<span class="shu-ming">說文</span>：「孔子曰：『狗，叩也。叩氣吠以守』」也。</span><span class="jianshu">○注「此與」至「出入」。釋曰：云「此與豬生子義同」者，案<span class="shu-ming">釋獸</span>注云：「豬生子常多，故別其少者之名。」犬生子亦常多，而此亦別其少者之名，故云義同。云「名亦相出入」者，謂此猣、師、玂，與彼豵、師、特，字雖小異，大意則同。故云「亦相出入」。</span><span class="jianshu">○注「<span class="shu-ming">詩</span>曰：『載獫猲獢。』」○釋曰：<span class="shu-ming">秦風·駟鐵</span>篇文也。毛傳云：「田犬也。長喙曰獫，短喙曰猲獢。」鄭箋云：「載，始也。始田犬者，謂達其搏噬，始成之也。」</span><span class="jianshu">○注「<span class="shu-ming">詩</span>曰：『無使尨也吠。』」○釋曰：<span class="shu-ming">召南·野有死麕</span>篇文也。毛傳云：「尨，狗也。非理相陵則狗吠。」是也。</span></p>
<p class="em2" id="p19"><a class="gg-link" href="#p19" onclick="return changeColor(this);"></a>雞，大者蜀。<span class="jiazhu">今蜀雞。</span>蜀子，雓。<span class="jiazhu">雛子名。○雓，音餘。</span>未成雞，僆。<span class="jiazhu">江東呼雞少者曰僆。○僆，音練。</span>絕有力，奮。<span class="jiazhu">諸物有氣力多者，無不健自奮迅，故皆以名云。</span>雞屬。<span class="jianshu"><span class="yinwen">疏</span>「雞大」至「力奮」。○釋曰：此別雞屬也。案<span class="shu-ming">春秋說題辭</span>曰：「雞爲積陽，南方之象。火陽，精物炎上。故陽出雞鳴，以類感也。」雞者，知時畜，其大者名蜀。郭云：「今蜀雞。」蜀之雛子名雓。雛之稍長，未成雞者名僆。郭云：「江東呼雞少者曰僆。」壯大絕有力者名奮。郭云：「諸物有氣力多者，無不健自奮迅，故皆以名云」者，謂上文雉也、羊也，並此雞，皆云「絕有力，奮」，故此釋之也。</span></p>
<p class="em2" id="p20"><a class="gg-link" href="#p20" onclick="return changeColor(this);"></a>馬八尺爲駥。<span class="jiazhu"><span class="shu-ming">周禮</span>曰：「馬八尺已上爲駥。」○駥，音戎。</span>牛七尺爲犉。<span class="jiazhu"><span class="shu-ming">詩</span>曰：「九十其犉。」亦見<span class="shu-ming">尸子</span>。○犉，閏旬切。</span>羊六尺爲羬。<span class="jiazhu"><span class="shu-ming">尸子</span>曰：「大羊爲羬，六尺。」○羬，五咸切。</span>彘五尺爲䝈。<span class="jiazhu"><span class="shu-ming">尸子</span>曰：「大豕爲䝈，五尺。」今漁陽呼豬大者爲䝈。○彘，音滯。䝈，音厄。</span>狗四尺爲獒。<span class="jiazhu"><span class="shu-ming">公羊傳</span>曰「靈公有害狗，謂之獒」也。<span class="shu-ming">尚書孔氏傳</span>曰：「犬高四尺曰獒。」即此義。○獒，五刀切。</span>雞三尺爲鶤。<span class="jiazhu">陽溝巨鶤，古之名雞。○鶤，音昆。</span>六畜。<span class="jianshu"><span class="yinwen">疏</span>「馬八尺」至「爲鶤」。○釋曰：此別六畜絕大者名也。馬高八尺者名駥，牛高七尺者名犉，羊高六尺者名羬。<span class="shu-ming">山海經</span>云：錢來山有獸，「其狀如羊而馬尾，名羬。」注云「今大月氏國有大羊如驢馬尾」是也。彘，豬也。豬高五尺者名䝈，狗高四尺者名獒，雞高三尺者名鶤。</span><span class="jianshu">○注「<span class="shu-ming">周禮</span>」至「爲駥。○釋曰：<span class="shu-ming">夏官·庾人</span>職文也。</span><span class="jianshu">○注「<span class="shu-ming">詩</span>曰」至「尸子」。○釋曰：<span class="shu-ming">小雅·無羊</span>篇文也。上云牛「黑唇，犉」注引此<span class="shu-ming">詩</span>傳。此「牛七尺爲犉」，又引此<span class="shu-ming">詩</span>文，是犉有二義：則牛黑唇者爲犉，牛七尺者亦爲犉。義得兩通，故並引之。云「亦見<span class="shu-ming">尸子</span>」者，<span class="shu-ming">尸子</span>說六畜云：「大牛爲犉，七尺。」故云「亦見<span class="shu-ming">尸子</span>」下羊、彘，仿此。</span><span class="jianshu">○注「<span class="shu-ming">公羊</span>」至「之獒」。○釋曰：案，宣六年傳云：晉靈公將殺趙盾，趙盾「躇階而走」。「靈公有周狗，謂之獒。呼獒而屬之，獒亦躇階而從之。祁禰明逆而踆之，絕其頷。趙盾顧曰：『君之獒，不若臣之獒』也」。何休云：「周狗，可以比周之狗，所指如意。」是也。今此「周」作「害」，蓋傳寫誤，或所見本異也。</span></p>
</div></body></html>