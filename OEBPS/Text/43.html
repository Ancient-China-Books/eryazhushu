<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html lang="zh-Hant" xml:lang="zh-Hant" xmlns="http://www.w3.org/1999/xhtml"><head><meta content="width=device-width, initial-scale=1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/><title>爾雅-釋蟲第十五</title><script src="../Styles/main.js" type="text/javascript"></script></head><body><div id="text">
<div class="section" id="title-0"><h1>釋蟲第十五</h1><hr/></div>
<p class="jianshu"><span class="yinwen">疏</span>「釋蟲第十五」。○釋曰：案，<span class="shu-ming">說文</span>蟲者，裸毛羽鱗介之總稱也。此篇廣釋諸蟲之名狀，故曰釋蟲。</p>
<p class="em2" id="p0"><a class="gg-link" href="#p0" onclick="return changeColor(this);"></a>螜，天螻。<span class="jiazhu">螻蛄也。<span class="shu-ming">夏小正</span>曰：「螜則鳴。」○螜，音斛。</span><span class="jianshu"><span class="yinwen">疏</span>「螜，天螻」。</span><span class="jianshu">○注「螻蛄也。<span class="shu-ming">夏小正</span>曰：『螜則鳴。』」○釋曰：螜，一名天螻，一名碩鼠，即今之螻蛄也。<span class="shu-ming">夏小正</span>者，<span class="shu-ming">大戴禮</span>之篇名。以蟲、魚、草、木正十二月之節候，起於夏后氏，故曰<span class="shu-ming">夏小正</span>。其三月云「螜則鳴。螜，天螻」是也。</span></p>
<p class="em2" id="p1"><a class="gg-link" href="#p1" onclick="return changeColor(this);"></a>蜚，蠦蜰。<span class="jiazhu">蜰即負盤，臭蟲。○蜚，音費。蠦，音蘆。蜰，音肥。</span><span class="jianshu"><span class="yinwen">疏</span>「蜚，蠦蜰」。</span><span class="jianshu">○注「蜰即負盤，臭蟲」。○釋曰：案<span class="shu-ming">洪範五行傳</span>云：蜚，負蠜。夷狄之物，越之所生，其爲蟲臭惡，南方濕氣之所生也。<span class="shu-ming">本草</span>曰：蜚，厲蟲也。然則蜚是臭惡之蟲，害人之物，故<span class="shu-ming">春秋左氏傳</span>曰：「有蜚，不爲災，亦不書」也。<span class="shu-ming">春秋</span>經傳皆云「有蜚」。則此蟲名蜚，一名蠦蜰。而舍人、李巡皆云「蜚蠦，一名蜰」，非也。此蟲一名負盤，<span class="shu-ming">漢書</span>及<span class="shu-ming">左傳</span>注多作「負蠜」者，以此下有「草蟲，負蠜」，故相涉誤耳。</span></p>
<p class="em2" id="p2"><a class="gg-link" href="#p2" onclick="return changeColor(this);"></a>螾𧊔，入耳。<span class="jiazhu">蚰蜒。○螾，音引。𧊔，音演。</span><span class="jianshu"><span class="yinwen">疏</span>「螾𧊔，入耳」。</span><span class="jianshu">○注「蚰蜒」。○釋曰：此蟲象吳公，黃色而細長，呼爲吐古。案<span class="shu-ming">方言</span>云：「蚰蜒，<span class="jiazhu">由延二音</span>自關而東謂之蚰𧍢，或謂之入耳，或謂之蜄𧕯，<span class="jiazhu">音麗</span>趙魏之間或謂之蚨虶。<span class="jiazhu">扶於</span>北燕謂之䖡蚭。」<span class="jiazhu">䖡，奴六切。蚭，音尼</span>江東人呼蛩。<span class="jiazhu">音鞏</span>今蚰蜒，喜入人耳者也。</span></p>
<p class="em2" id="p3"><a class="gg-link" href="#p3" onclick="return changeColor(this);"></a>蜩，螂蜩。<span class="jiazhu"><span class="shu-ming">夏小正</span>傳曰：「螂蜩者，五彩具。」○蜩，音調。</span>螗蜩。<span class="jiazhu"><span class="shu-ming">夏小正</span>傳曰：「螗蜩者蝘。」俗呼爲胡蟬，江南謂之螗蛦，音夷。</span>蚻，蜻蜻。<span class="jiazhu">如蟬而小。<span class="shu-ming">方言</span>云：「有文者謂之螓。」<span class="shu-ming">夏小正</span>曰：「鳴蚻，虎懸。」</span>䘁，茅蜩。<span class="jiazhu">江東呼爲茅截，似蟬而小，青色。○蚻，音劄。䘁，音節。</span>蝒，馬蜩。<span class="jiazhu">蜩中最大者爲馬蜩。</span>蜺，寒蜩。<span class="jiazhu">寒螿也。似蟬而小，青赤。<span class="shu-ming">月令</span>曰：「寒蟬鳴。」</span>蜓蚞，螇螰。<span class="jiazhu">即蝭蟧也，一名蟪蛄。齊人呼螇螰。○蜓，音挺。蚞，音木。</span><span class="jianshu"><span class="yinwen">疏</span>「蜩，螂蜩」至「螇螰」。○釋曰：此辨蟬之大小及方言不同之名也。云「蜩」者，目諸蜩也，「螂蜩五彩具」者也。螗蜩俗呼胡蟬，似蟬而小，鳴聲清亮者也。蚻，一名蜻蜻，如蟬而小，有文者也。䘁，一名茅蜩，似蟬而小，青色者也。蝒，一名馬蜩，一名馬蟬，蟬中最大者也。蜺，一名寒蜩，又名寒螿，似蟬而小，青赤色者也。關東謂蟪蛄爲蜓蚞，齊謂之螇螰也。</span><span class="jianshu">○注「夏小」至「彩具」。○釋曰：在五月記時也。</span><span class="jianshu">○注「夏小」至「音夷」。○釋曰：云「螗蜩者蝘」者，亦在五月。舍人曰：「皆蟬也。」方語不同，三輔以西爲蜩，梁宋以東謂蜩爲蝘。陸機云：「螗，一名蝘虭。」<span class="shu-ming">字林</span>虭或作嘹也。青徐人謂之螇螰。然則螗、蝘亦皆蟬也。<span class="shu-ming">大雅·蕩</span>篇云「如蜩如螗」是也。</span><span class="jianshu">○注「如蟬」至「虎縣」。○釋曰：舍人曰：「小蟬也，蜻蜻者。」案<span class="shu-ming">方言</span>云：「蟬，楚謂之蜩，宋衛之間謂之螗蜩，陳鄭之間謂之螂蜩，秦晉之間謂之蟬，海岱之間謂之䗁。其小者謂之麥蚻，有文者謂之螓。」是也。<span class="shu-ming">詩·碩人</span>云：「螓首蛾眉。」鄭云：「螓謂蜻蜻。」此蟲額廣而且方，故以比婦人之首也。某氏解此云「鳴蚻蚻」者也。云「<span class="shu-ming">夏小正</span>曰」者，在四月。彼云：「鳴蚻蚻者，虎縣也。鳴而後知之，故先鳴而後蚻。」是也。</span><span class="jianshu">○注「<span class="shu-ming">月令</span>曰：『寒蟬鳴。』」○釋曰：在七月。鄭注云：「寒蟬、寒蜩，謂蜺也。」是。</span><span class="jianshu">○注「即蝭」至「螇螰」。○釋曰：案<span class="shu-ming">方言</span>云：「蛥蚗，<span class="jiazhu">音折玦</span>齊謂之螇螰，楚謂之蟪蛄。」<span class="shu-ming">楚辭</span>云「蟪蛄鳴兮啾啾」是也。「或謂之蛉<span class="jiazhu">音零</span>蛄，秦謂之蛥蚗。自關而東謂之虭蟧，<span class="jiazhu">貂料二音</span>或謂之蝭<span class="jiazhu">音帝</span>蟧，或謂之蜓蚞」。然則亦皆蟬之別名耳。</span></p>
<p class="em2" id="p4"><a class="gg-link" href="#p4" onclick="return changeColor(this);"></a>蛣蜣，蜣螂。<span class="jiazhu">黑甲蟲，啖糞土。○蛣，起吉切。蜣，音羌。</span><span class="jianshu"><span class="yinwen">疏</span>「蛣蜣，蜣螂」。○釋曰：蛣蜣，一名蜣螂。黑甲，翅在甲下，啖糞土，喜取糞作丸而轉之。<span class="shu-ming">莊子</span>曰「蛣蜣之智，在於轉丸」是也。</span></p>
<p class="em2" id="p5"><a class="gg-link" href="#p5" onclick="return changeColor(this);"></a>蠍，蛣𧌑。<span class="jiazhu">木中蠹蟲。○蠍，音曷。𧌑，音屈。</span><span class="jianshu"><span class="yinwen">疏</span>「蠍，蛣𧌑」。○釋曰：木中蠹蟲。解在下。</span></p>
<p class="em2" id="p6"><a class="gg-link" href="#p6" onclick="return changeColor(this);"></a>蠰，齧桑。<span class="jiazhu">似天牛，角長，體有白點。喜齧桑樹，作孔入其中。江東呼爲齧髮。○蠰，音餉。</span><span class="jianshu"><span class="yinwen">疏</span>「蠰，齧桑」。○釋曰：蠰，一名齧桑，江東呼齧髮。形似天牛，長角，體有白點。喜齧桑樹，作孔入其中。因名云。</span></p>
<p class="em2" id="p7"><a class="gg-link" href="#p7" onclick="return changeColor(this);"></a>諸慮，奚相。<span class="jiazhu">未詳。</span></p>
<p class="em2" id="p8"><a class="gg-link" href="#p8" onclick="return changeColor(this);"></a>蜉蝣，渠略。<span class="jiazhu">似蛣蜣，身狹而長，有角，黃黑色。叢生糞土中，朝生暮死。豬好啖之。○蜉，音浮。蝣，音遊。</span><span class="jianshu"><span class="yinwen">疏</span>「蜉蝣，渠略」。○釋曰：舍人曰：「蜉蝣，一名渠略。南陽以東曰蜉蝣，梁、宋之間曰渠略。」郭云：「似蛣蜣，身狹而長，有角，黃色。叢生糞土中，朝生暮死。豬好啖之。」<span class="shu-ming">夏小正</span>曰：「蜉蝣，渠略也。朝生而莫死。」<span class="shu-ming">詩·曹風</span>云：「蜉蝣之羽。」陸機<span class="shu-ming">疏</span>云：「蜉蝣，方土語也，通謂之渠略。似甲蟲，有角，大如指，長三四寸，甲下有翅能飛。夏月陰雨時地中出。今人燒炙，啖之美如蟬也。」樊光謂之「糞中蠍蟲，隨陰雨時爲之，朝生而夕死」。</span></p>
<p class="em2" id="p9"><a class="gg-link" href="#p9" onclick="return changeColor(this);"></a>蛂，蟥蛢。<span class="jiazhu">甲蟲也。大如虎豆，綠色，今江東呼黃蛢。音瓶。○蛂，步結切。蟥，音黃。</span><span class="jianshu"><span class="yinwen">疏</span>「蛂，蟥蛢」。○釋曰：蛂，一名蟥蛢，甲蟲也。形大如虎豆，綠色。</span></p>
<p class="em2" id="p10"><a class="gg-link" href="#p10" onclick="return changeColor(this);"></a>蠸，輿父，守瓜。<span class="jiazhu">今瓜中黃甲小蟲，喜食瓜葉，故曰守瓜。○蠸，音權。父，音甫。</span><span class="jianshu"><span class="yinwen">疏</span>「蠸，輿父，守瓜」。○釋曰：蠸，輿父，一名守瓜。黃甲小蟲，喜食瓜葉，因名守瓜。</span></p>
<p class="em2" id="p11"><a class="gg-link" href="#p11" onclick="return changeColor(this);"></a>蝚，蛖螻。<span class="jiazhu">蛖螻，螻蛄類。○蝚，音柔。蛖，武江切。</span><span class="jianshu"><span class="yinwen">疏</span>「蝚，蛖螻」。</span><span class="jianshu">○注「蛖螻，螻蛄類」。○釋曰：案<span class="shu-ming">方言</span>云：「蛄諸謂之杜蛒。<span class="jiazhu">音格</span>螻蛭<span class="jiazhu">音窒</span>謂之螻蛄，或謂之蟓蛉。<span class="jiazhu">象鈴二音</span>南楚謂之杜狗，或謂之蛞螻。」然則此言蝚及蛖螻者，亦螻蛄之異名耳。</span></p>
<p class="em2" id="p12"><a class="gg-link" href="#p12" onclick="return changeColor(this);"></a>不蜩，王蚥。<span class="jiazhu">未詳。</span></p>
<p class="em2" id="p13"><a class="gg-link" href="#p13" onclick="return changeColor(this);"></a>蛄䗐，強蝆。<span class="jiazhu">今米穀中蠹小黑蟲是也。建平人呼爲蝆子，音羋姓。○䗐，音施。蝆，亡婢切。</span><span class="jianshu"><span class="yinwen">疏</span>「蛄䗐，強蝆」。○釋曰：<span class="shu-ming">方言</span>云：「蛄䗐謂之強蝆。」今米谷中小黑蠹蟲也。江東謂之𧉪，<span class="jiazhu">音加</span>建平人呼蝆子。音楚姓羋之羋。</span></p>
<p class="em2" id="p14"><a class="gg-link" href="#p14" onclick="return changeColor(this);"></a>不過，蟷蠰。<span class="jiazhu">蟷蠰，螗螂別名。</span>其子蜱蛸。<span class="jiazhu">一名䗚蟭，蟷蠰卵也。○蟷，于郎切。蠰，音相。蜱，音毗。蛸，音消。</span><span class="jianshu"><span class="yinwen">疏</span>「不過，蟷蠰。其子碑蛸」。○釋曰：不過，一名蟷蠰，一名蟷螂，螵蛸母也。其子一名蜱蛸，一名䗚蟭，一名螵蛸，蟷蠰卵也。<span class="shu-ming">方言</span>云：「譚魯以南謂之蟷蠰，三河之域謂之螳螂，燕趙之際謂之食庬，齊杞以東謂之馬榖，其子同名螵蛸也。」<span class="shu-ming">月令</span>仲夏云「螳螂生」是也。</span></p>
<p class="em2" id="p15"><a class="gg-link" href="#p15" onclick="return changeColor(this);"></a>蒺藜，蝍蛆。<span class="jiazhu">似蝗而大腹，長角，能食蛇腦。○蝍，音即。蛆，子余切。</span><span class="jianshu"><span class="yinwen">疏</span>「蒺藜，蝍蛆」。○釋曰：蒺藜，一名蝍蛆。<span class="shu-ming">廣雅</span>云「蝍蛆，蜈蚣也。」郭云：「似蝗而大腹，長角，能食蛇腦。」則非蜈蚣也。<span class="shu-ming">莊子</span>云「蝍蛆，甘帶」是也。</span></p>
<p class="em2" id="p16"><a class="gg-link" href="#p16" onclick="return changeColor(this);"></a>蝝，蝮蜪。<span class="jiazhu">蝗子未有翅者。<span class="shu-ming">外傳</span>曰：「蟲舍蚳蝝。」○蝝，音緣。蝮，孚福切。蜪，音陶。</span><span class="jianshu"><span class="yinwen">疏</span>「蝝，蝮蜪」。○釋曰：蝝，一名蝮蜪，蝗子未有翅者。<span class="shu-ming">春秋</span>宣十五年「冬，蝝生」是也。</span><span class="jianshu">○注「<span class="shu-ming">外傳</span>曰：『蟲舍蚳蝝。』」○釋曰：此<span class="shu-ming">魯語</span>里革諫宣公之辭也。韋氏解曰：「蚳，螘子也，可以爲醢。蝝，蝮蜪也，可食。舍，不取也。」</span></p>
<p class="em2" id="p17"><a class="gg-link" href="#p17" onclick="return changeColor(this);"></a>蟋蟀，蛩。<span class="jiazhu">今促織也。亦名青蛚。○蛩，音拱。</span><span class="jianshu"><span class="yinwen">疏</span>「蟋蟀，蛩」。○釋曰：蟋蟀，一名蛩，今促織也。亦名青蛚。<span class="shu-ming">詩·唐風</span>云：「蟋蟀在堂，歲聿其暮。」陸機<span class="shu-ming">疏</span>云：「蟋蟀，似蝗而小，正黑有光澤如漆，有角翅。一名蛩，一名蜣蛚。楚人謂之王孫，幽州人謂之趨織。里語曰：『趨織鳴，懶婦驚』是也。」</span></p>
<p class="em2" id="p18"><a class="gg-link" href="#p18" onclick="return changeColor(this);"></a>蟼，蟆。<span class="jiazhu">蛙類。○蟼，音警。</span><span class="jianshu"><span class="yinwen">疏</span>「蟼，蟆」。</span><span class="jianshu">○注「蛙類」。○釋曰：此自一種蝦蟆也。</span></p>
<p class="em2" id="p19"><a class="gg-link" href="#p19" onclick="return changeColor(this);"></a>蛝，馬䗃。<span class="jiazhu">馬蠲，蚐，俗呼馬𧏿。○蛝，音閑。䗃，音棧。</span><span class="jianshu"><span class="yinwen">疏</span>「蛝，馬䗃」。○釋曰：蛝蟲，一名馬䗃，一名馬蠲、蚐，俗呼馬𧏿。<span class="shu-ming">方言</span>云：「馬蚿，<span class="jiazhu">音弦</span>北燕謂之蛆蟝。<span class="jiazhu">音子余切</span>其大者謂之馬蚰。」<span class="jiazhu">音逐</span>是也。</span></p>
<p class="em2" id="p20"><a class="gg-link" href="#p20" onclick="return changeColor(this);"></a>蛗螽，蠜。<span class="jiazhu"><span class="shu-ming">詩</span>曰：「趯趯阜螽。」○蛗，音阜。螽，音終。</span>草螽，負蠜。<span class="jiazhu"><span class="shu-ming">詩</span>云：「喓喓草蟲。」謂常羊也。○蠜，音凡</span>。蜤螽，蜙蝑。<span class="jiazhu">蜙䗥也，俗呼𧐍𧑓。○蜤，音斯。蜙，音松。蝑，音胥。</span>蟿螽，螇蚸。<span class="jiazhu">今俗呼似蜙䗥而細長、飛翅作聲者爲螇蚸。○蟿，音契。蚸，音歷。</span>土螽，蠰谿。<span class="jiazhu">似蝗而小，今謂之土䘁。○蠰，音壤。</span><span class="jianshu"><span class="yinwen">疏</span>「蛗螽」至「蠰谿」。○釋曰：蛗螽之族，厥類實煩，此辨之也。蛗螽，一名蠜。李巡曰：「蝗子也。」陸機<span class="shu-ming">疏</span>云：「今人謂蝗子爲螽子，兗州人謂之螣。」許慎云：「蝗，螽也。」蔡邕云：「螽，蝗也。」明是一物。草蟲，一名負蠜，一名常羊。陸機云：「小大長短如蝗也，奇音青色，好在茅草中。」又一名草蟲，<span class="shu-ming">詩</span>云「喓喓草蟲，趯趯蛗螽」是也。蜤螽，<span class="shu-ming">周南</span>作「螽斯」，<span class="shu-ming">七月</span>作「斯螽」。雖字異文倒，其實一也。一名蜙蝑，一名蜙䗥;，一名𧐍𧑓。陸機云：「幽州人謂之舂箕。舂箕即舂黍，蝗類也。長而青，長角，長股，股鳴者也。或謂似蝗而小，班黑，其股似玳瑁，又五月中以兩股相切作聲，聞數十步者是也。」蟿螽，一名螇蚸，形似蜙䗥而細長、飛翅作聲者是也。土螽，一名蠰谿，今謂之土䘁;。江南呼虴蛨，又名虴蜢，形似蝗而小，善跳者是也。</span><span class="jianshu">○注「<span class="shu-ming">詩</span>云：『喓喓草蟲，趯趯蛗螽。』」○釋曰：<span class="shu-ming">召南·草蟲</span>篇文也。</span></p>
<p class="em2" id="p21"><a class="gg-link" href="#p21" onclick="return changeColor(this);"></a>螼蚓，蜸蠶。<span class="jiazhu">即蜿蟺也，江東呼寒蚓。○螼，蜣引切。蜸，苦顯切。蠶，他典切。</span><span class="jianshu"><span class="yinwen">疏</span>「螼蚓，蜸蠶」。○釋曰：螼蚓，一名蜸蠶，即蜿蟺也。<span class="shu-ming">廣雅</span>云：「蜿蟺，蚯蚓也。」<span class="shu-ming">月令</span>四月「蚯蚓出」，十一月「蚯蚓結」是也。江東呼寒蚓。郭云：「蚯蚓，土精，無心之蟲，與蛗螽交者也。」</span></p>
<p class="em2" id="p22"><a class="gg-link" href="#p22" onclick="return changeColor(this);"></a>莫貈，螳螂，蛑。<span class="jiazhu">螳螂，有斧蟲，江東呼石螂。孫叔然以<span class="shu-ming">方言</span>說此，義亦不了。○貈，音鶴。蛑，音謀。</span><span class="jianshu"><span class="yinwen">疏</span>「莫貈，螳螂，蛑」。○釋曰：莫貈，一名螳螂，一名蛑，即上「不過」也。捕蟬而食，有臂若斧，奮之當軼不避。<span class="shu-ming">莊子</span>云「猶螳螂之怒臂以當車軼」是也。江東呼爲石螂，又名齕肱。</span><span class="jianshu">○注「孫叔然以<span class="shu-ming">方言</span>說此，義亦不了」。○釋曰：<span class="shu-ming">方言</span>云：「螳螂謂之髦，或謂之町，或謂之羋羋。」孫炎取此<span class="shu-ming">方言</span>之文以虰上屬爲說。案<span class="shu-ming">說文</span>以虰蛵、負勞爲一，則<span class="shu-ming">方言</span>之說既失其指，孫氏引之爲說，是亦不了也。</span></p>
<p class="em2" id="p23"><a class="gg-link" href="#p23" onclick="return changeColor(this);"></a>虰蛵，負勞。<span class="jiazhu">或曰即蜻蛉也，江東呼狐梨。所未聞。○虰，音丁。蛵，音馨。</span><span class="jianshu"><span class="yinwen">疏</span>「虰蛵，負勞」。○釋曰：即蜻蛉，六足四翼蟲也。一名虰蛵，一名負勞，江東呼狐梨。<span class="shu-ming">方言</span>云：「蜻蛉謂之蝍蛉。」淮南人又呼䗧𧉅。<span class="jiazhu">音康尹</span><span class="shu-ming">字林</span>云：「一名桑根。」陶注<span class="shu-ming">本草</span>云「一名蜻蜓」是也。</span><span class="jianshu">○注「或曰」至「未聞」。○釋曰：云「所未聞」者，雖有或人之說，但經典未聞所出，示其無質，故云「所未聞」。</span></p>
<p class="em2" id="p24"><a class="gg-link" href="#p24" onclick="return changeColor(this);"></a>蜭，毛蠹。<span class="jiazhu">即蛓。○蜭，戶感切。</span><span class="jianshu"><span class="yinwen">疏</span>「蜭，毛蠹」。○釋曰：蜭，一名毛蠹，即也。<span class="shu-ming">說文</span>云：「蛓，毛蟲。」今俗呼爲毛蛓，有毒，螫人。<span class="shu-ming">楚辭</span>云「蛓緣兮我裳」是也。</span></p>
<p class="em2" id="p25"><a class="gg-link" href="#p25" onclick="return changeColor(this);"></a>蟔，蛅蟴。<span class="jiazhu">蛓屬也。今青州人呼爲蛅蟴。孫叔然云「八角螫蟲」，失之。○蟔，音墨。蟴，音斯。</span><span class="jianshu"><span class="yinwen">疏</span>「蟔，蛅蟴」。○釋曰：蟔，一名蛅蟴，即蛓類也。青州人呼蛅蟴。</span><span class="jianshu">○注「孫叔然云『八角螫蟲』，失之」。○釋曰：此即毛蟲，何止八角？故云「失之」。螫猶蠚也。<span class="shu-ming">字林</span>云：「蟲行毒也。」</span></p>
<p class="em2" id="p26"><a class="gg-link" href="#p26" onclick="return changeColor(this);"></a>蟠，鼠負。<span class="jiazhu">甕器底蟲。○蟠，音煩。</span><span class="jianshu"><span class="yinwen">疏</span>「蟠，鼠負」。○釋曰：此與下「蛜威，委黍」是一。故下注「委黍」云：「舊說鼠婦別名。」則此蟲一名蟠，一名鼠負。負或作婦。<span class="shu-ming">本草</span>作婦，一名蛜威，一名委黍也。陸機云：「在壁根下、甕器底土中生，似白魚者是也。」陶注<span class="shu-ming">本草</span>云：「多在鼠坎中，鼠背負之。」然與鼠𧌈及鼠婦則似乖。<span class="shu-ming">詩·東山</span>云「伊威在室」是也。</span></p>
<p class="em2" id="p27"><a class="gg-link" href="#p27" onclick="return changeColor(this);"></a>蟫，白魚。<span class="jiazhu">衣書中蟲，一名蛃魚。○蟫，音淫。</span><span class="jianshu"><span class="yinwen">疏</span>「蟫，白魚」。○釋曰：此衣書中蟲也，一名蟫，一名白魚，一名蛃魚。<span class="shu-ming">本草</span>謂之「衣魚」是也。</span></p>
<p class="em2" id="p28"><a class="gg-link" href="#p28" onclick="return changeColor(this);"></a>蛾，羅。<span class="jiazhu">蠶蛾。○蛾，音娥。</span><span class="jianshu"><span class="yinwen">疏</span>「蛾，羅」。○釋曰：此即蠶蛹所變者也。<span class="shu-ming">說文</span>云：「蛾，羅也」是。</span></p>
<p class="em2" id="p29"><a class="gg-link" href="#p29" onclick="return changeColor(this);"></a>螒，天雞。<span class="jiazhu">小蟲，黑身，赤頭，一名莎雞，又曰樗雞。○螒，音汗。</span><span class="jianshu"><span class="yinwen">疏</span>「螒，天雞」。○釋曰：此黑身、赤頭小蟲也。一名螒，一名天雞，一名莎雞，又曰樗雞。李巡曰：「一名酸雞。」<span class="shu-ming">詩·豳風·七月</span>云：「六月莎雞振羽。」陸機<span class="shu-ming">疏</span>云：「如蝗而班色，毛翅數重，其翅正赤，六月中飛而振羽，索索作聲。幽州人謂之蒲錯是也。」</span></p>
<p class="em2" id="p30"><a class="gg-link" href="#p30" onclick="return changeColor(this);"></a>傅，負版。<span class="jiazhu">未詳。</span></p>
<p class="em2" id="p31"><a class="gg-link" href="#p31" onclick="return changeColor(this);"></a>強，蚚。<span class="jiazhu">即強醜捋。○蚚，音祈。</span><span class="jianshu"><span class="yinwen">疏</span>「強，蚚」。○釋曰：強，蟲名也。一名蚚，好自摩捋者，蓋蠅類。</span></p>
<p class="em2" id="p32"><a class="gg-link" href="#p32" onclick="return changeColor(this);"></a>蛶，螪何。<span class="jiazhu">未詳。</span>螝，蛹。<span class="jiazhu">蠶蛹。○蛶，音劣。螪，音商。螝，音龜。</span><span class="jianshu"><span class="yinwen">疏</span>「螝，蛹」。○釋曰：即蠶所變者，一名螝，又名蛹也。</span></p>
<p class="em2" id="p33"><a class="gg-link" href="#p33" onclick="return changeColor(this);"></a>蜆，縊女。<span class="jiazhu">小黑蟲，赤頭，喜自經死，故曰縊女。○蜆，音演。</span><span class="jianshu"><span class="yinwen">疏</span>「蜆，縊女」。○釋曰：蜆，小黑蟲也。赤頭，喜自縊，故又名縊女。<span class="shu-ming">說文</span>云「蛻爲蝶」是也。</span><span class="jianshu">○注「喜自經死」。○釋曰：經即縊也。<span class="shu-ming">晉語</span>申生使猛足辭於狐突，乃雉經於新城廟。僖四年<span class="shu-ming">左氏傳</span>云：「十二月戊申，縊於新城。」是謂縊爲經也。</span></p>
<p class="em2" id="p34"><a class="gg-link" href="#p34" onclick="return changeColor(this);"></a>蚍蜉，大螘。<span class="jiazhu">俗呼爲馬蚍蜉。</span>小者螘。<span class="jiazhu">齊人呼蟻蟻蛘。</span>蠪，朾螘。<span class="jiazhu">赤駁蚍蜉。</span>螱，飛螘。<span class="jiazhu">有翅。</span>其子蚳。<span class="jiazhu">蚳，蟻卵。<span class="shu-ming">周禮</span>曰：「蜃蚳醬。」○螘，魚綺切。蠪，音聾。朾，直耕切。螱，音尉。蚳，音池。</span><span class="jianshu"><span class="yinwen">疏</span>「蚍蜉」至「子蚳」。○釋曰：此辨眾螘及其子名也。螘，通名也。其大者，別名蚍蜉，俗呼馬蚍蜉。小者即名螘，齊人呼蟻蛘。<span class="shu-ming">方言</span>云：「蚍蜉，齊魯之間謂之玄蚼蟓，<span class="jiazhu">駒、養二音</span>西南梁益之間謂之玄蚼，燕謂之蛾蛘，<span class="jiazhu">蟻、養二音</span>其場謂之坻，或謂之垤。」是也。其大而赤色斑駁者名蠪，一名朾螘。有翅而飛者名螱，即飛螘也。其子在卵者名蚳，可以作醢。</span><span class="jianshu">○注「<span class="shu-ming">周禮</span>曰：『蜃蚳醬。』」○釋曰：案<span class="shu-ming">周禮·醢人</span>職曰：「饋食之豆，蜃蚳醢。」醢則醬之有肉者，故此云醬也。</span></p>
<p class="em2" id="p35"><a class="gg-link" href="#p35" onclick="return changeColor(this);"></a>次蟗，䵹鼄。䵹鼄，鼄蝥。<span class="jiazhu">今江東呼蝃蝥，音掇。○蟗，音秋。䵹，音知。鼄，音誅。蝥，音謀。</span>土䵹鼄。<span class="jiazhu">在地中布網者。</span>草䵹鼄。<span class="jiazhu">絡幕草上者。</span><span class="jianshu"><span class="yinwen">疏</span>「次蟗」至「草䵹鼄」。○釋曰：此辨䵹鼄方言及在土、在草之名也。次蟗，即䵹鼄別名也。又一名鼄蝥，今江東呼蝃蝥。<span class="shu-ming">說文</span>謂之蠿蝥，作罔鼄蝥也。<span class="shu-ming">方言</span>云：「自關而西、秦晉之間謂之鼄蟊。自關而東、趙魏之郊謂之䵹鼄。或謂之蠾𧍳。」<span class="jiazhu">燭、臾二音</span>「北燕朝鮮洌水之間謂之蝳蜍。」<span class="jiazhu">毒、餘二音</span>郭又云：「齊人又呼社公，亦言罔公。」其在地中布網者名土䵹鼄。其作網路幕草上者名草䵹鼄也。</span></p>
<p class="em2" id="p36"><a class="gg-link" href="#p36" onclick="return changeColor(this);"></a>土蠭<span class="jiazhu">今江東呼大蠭在地中作房者爲土蠭，啖其子，即馬蠭，今荊巴間呼爲蟺，音憚。</span>木蠭。<span class="jiazhu">似土蠭而小，在樹上作房，江東亦呼爲木蠭，又食其子。○蠭，音蜂。</span><span class="jianshu"><span class="yinwen">疏</span>「土蠭。木蠭」。○釋曰：此辨蠭在土、在木之異也。<span class="shu-ming">說文</span>云：「蠭，飛蟲，螫人者。」其形大，在地中作房而啖其子者，名土蠭，又名馬蠭。今荊巴間呼爲蟺。其形差小，在樹上作房者，名木蠭，亦食其子。</span><span class="jianshu">○注「音憚」。○釋曰：嫌讀爲蛩蟺之蟺，故音之。</span></p>
<p class="em2" id="p37"><a class="gg-link" href="#p37" onclick="return changeColor(this);"></a>蟦，蠐螬。<span class="jiazhu">在糞土中。</span>蝤蠐，蠍。<span class="jiazhu">在木中。今雖通名爲蠍，所在異。○蟦，音費。蝤，音囚。</span><span class="jianshu"><span class="yinwen">疏</span>「蟦，蠐螬。蝤蠐，蠍」。○釋曰：此辨蠍在土、在木之異名也。其在糞土中者，名蟦蠐，又名蠐螬。其在木中者，<span class="shu-ming">方言</span>云：「關東謂之蝤蠐，梁益之間謂之蠍。」上文「蠍，蛣𧌑」，郭云「木中蠹」。下文「蠍，桑蠹」，郭云「即蛣𧌑」。然則蟦蠐也，蠐螬也，蝤蠐也，蛣𧌑也，桑蠹也，蠍也，一蟲而六名也。以在木中白而長，故詩人以比婦人之頸。<span class="shu-ming">碩人</span>云「領如蝤蠐」是也。</span></p>
<p class="em2" id="p38"><a class="gg-link" href="#p38" onclick="return changeColor(this);"></a>蛜威，委黍。<span class="jiazhu">舊說鼠𧌈別名。然所未詳。○蛜，音伊。</span></p>
<p class="em2" id="p39"><a class="gg-link" href="#p39" onclick="return changeColor(this);"></a>蠨蛸，長踦。<span class="jiazhu">小蜘蛛長腳者，俗呼爲喜子。○蠨，音簫。蛸，所交切。踦，巨綺切。</span><span class="jianshu"><span class="yinwen">疏</span>「蠨蛸，長踦」。○釋曰：此小蜘蛛長腳者，一名蠨蛸，一名長踦，俗呼爲喜子。<span class="shu-ming">詩·東山</span>云：「蠨蛸在戶。」陸機<span class="shu-ming">疏</span>云：「一名長腳，荊州、河內人謂之喜母。此蟲來著人衣，當有親客至，有喜也，幽州人謂之親客。亦如蜘蛛爲羅罔居之。」是也。</span></p>
<p class="em2" id="p40"><a class="gg-link" href="#p40" onclick="return changeColor(this);"></a>蛭蝚，至掌。<span class="jiazhu">未詳。</span>國貉，蟲蠁。<span class="jiazhu">今呼蛹蟲爲蠁。<span class="shu-ming">廣雅</span>云：「士蛹，蠁蟲。」○蛭，音直。</span><span class="jianshu"><span class="yinwen">疏</span>「國貉，蟲蠁」。○釋曰：此蛹蟲也，今俗呼爲蠁，一名國貉，一名蟲蠁。<span class="shu-ming">說文</span>云：「知聲蟲也。」<span class="shu-ming">廣雅</span>云「上蛹，蠁蟲」是也。</span></p>
<p class="em2" id="p41"><a class="gg-link" href="#p41" onclick="return changeColor(this);"></a>蠖，蚇蠖。<span class="jiazhu">今蝍𧑙。○蠖，於郭切。蚇，音尺。</span><span class="jianshu"><span class="yinwen">疏</span>「蠖，蚇蠖」。○釋曰：蠖，一名蚇蠖。郭云：「今蝍𧑙。」<span class="shu-ming">方言</span>云：「蠀𧑙謂之蚇蠖。」<span class="jiazhu">音即𧑙</span>郭云：「又呼步屈。」<span class="shu-ming">說文</span>云：「蠖，屈伸蟲也。」<span class="shu-ming">易·繫辭</span>云「尺蠖之屈，以求信」者，是也。</span></p>
<p class="em2" id="p42"><a class="gg-link" href="#p42" onclick="return changeColor(this);"></a>果蠃，蒲盧。<span class="jiazhu">即細腰蜂也，俗呼爲蠮螉。</span>螟蛉，桑蟲。<span class="jiazhu">俗謂之桑蟃，亦曰戎女。○螟，音冥。蛉，音令。</span><span class="jianshu"><span class="yinwen">疏</span>「果蠃，蒲盧。螟蛉，桑蟲」。○釋曰：案<span class="shu-ming">詩·小雅·小宛</span>云：「螟蛉有子，果蠃負之。」果蠃，一名蒲盧，即細腰蜂也，俗呼爲蠮螉。<span class="shu-ming">方言</span>云：「蜂，燕趙之間謂之蠓螉。其小者謂之蠮螉。」鄭注<span class="shu-ming">中庸</span>以「蒲盧」爲「土蜂」。<span class="shu-ming">說文</span>云：「細要土蜂也，天地之性，細要純雄無子。」螟蛉，一名桑蟲，一名桑蟃，一名戎女。陸機云：「螟蛉者，桑上小青蟲也，似步屈，其色青而細小，或在草萊上。蜾蠃，土蜂也，似蜂而小腰，取桑蟲負之於木空中，七日而化爲子。」<span class="shu-ming">法言</span>云：「螟蛉之子，殪而逢蜾蠃，祝之曰：類我類我，久則肖之。」是也。</span></p>
<p class="em2" id="p43"><a class="gg-link" href="#p43" onclick="return changeColor(this);"></a>蠍，桑蠹。<span class="jiazhu">即蛣𧌑。</span></p>
<p class="em2" id="p44"><a class="gg-link" href="#p44" onclick="return changeColor(this);"></a>熒火，即炤。<span class="jiazhu">夜飛，腹下有火。○炤，音照。</span><span class="jianshu"><span class="yinwen">疏</span>「螢火，即炤」。○釋曰：熒火，一名即炤。夜飛，腹下有火蟲也。<span class="shu-ming">本草</span>又名夜光，一名熠燿。<span class="shu-ming">月令</span>季夏「腐草爲熒」。腐草此時得暑濕之氣，故爲熒。至秋而天沈陰，數雨，熒火夜飛之時也。<span class="shu-ming">詩·東山</span>云「熠燿宵行」是也。</span></p>
<p class="em2" id="p45"><a class="gg-link" href="#p45" onclick="return changeColor(this);"></a>密肌，繼英。<span class="jiazhu">未詳。</span></p>
<p class="em2" id="p46"><a class="gg-link" href="#p46" onclick="return changeColor(this);"></a>蚅，烏蠋。<span class="jiazhu">大蟲，如指，似蠶，見<span class="shu-ming">韓子</span>。</span><span class="jianshu"><span class="yinwen">疏</span>「蚅，烏蠋」。○釋曰：蚅，一名烏蠋，形似蠶而大如指。<span class="shu-ming">詩·大雅·韓奕</span>云：「鞗革金厄。」毛亦云：「厄，烏蠋」也。</span><span class="jianshu">○注「似蠶，見<span class="shu-ming">韓子</span>」。○釋曰：案<span class="shu-ming">韓子·內儲說上</span>七術其三曰「信賞盡能」。云：「蟺似蛇，蠶似蠋。人見蛇則驚駭，見蠋則毛起。然而婦人拾蠶，而漁者握蟺，利之所在，則忘其所惡，皆爲孟賁。」是其事也。</span></p>
<p class="em2" id="p47"><a class="gg-link" href="#p47" onclick="return changeColor(this);"></a>蠓，蠛蠓。<span class="jiazhu">小蟲，似蚋，喜亂飛。○蠓，莫孔切。蠛，亡結切。</span><span class="jianshu"><span class="yinwen">疏</span>「蠓，蠛蠓」。○釋曰：小蟲似蚋亂飛者也，名蠓，又名蠛蠓。<span class="shu-ming">列子</span>云生「朽壤之上，因雨而生，得陽而死」。一名醯雞。<span class="shu-ming">莊子</span>云：孔子與老聃語。「出告顏回曰：『丘之於道也，其猶醯雞與！』」郭象云「醯雞者，甕中蠛蠓」是也。</span></p>
<p class="em2" id="p48"><a class="gg-link" href="#p48" onclick="return changeColor(this);"></a>王，蛈蝪。<span class="jiazhu">即螲蟷，似蜘蛛。在穴中有蓋，今河北人呼蛈蝪。○蛈，大結切。蝪，音湯。</span><span class="jianshu"><span class="yinwen">疏</span>「王，蛈蝪」。○釋曰：此蜘蛛之一種也，一名螲蟷。穴居布罔，穴口有蓋，河北人呼蛈蝪者是也。</span></p>
<p class="em2" id="p49"><a class="gg-link" href="#p49" onclick="return changeColor(this);"></a>蟓，桑繭。<span class="jiazhu">食桑葉作繭者，即今蠶。</span>雔由，樗繭，<span class="jiazhu">食樗葉。○蟓，音象。雔，音讎。</span>棘繭，<span class="jiazhu">食棘葉。</span>欒繭。<span class="jiazhu">食欒葉。</span>蚢，蕭繭。<span class="jiazhu">食桑葉者，皆蠶類。○蚢，音杭。</span><span class="jianshu"><span class="yinwen">疏</span>「蟓桑」至「蕭繭」。○釋曰：此皆蠶類作繭者，因所食葉異而異其名也。食桑葉作繭者名蟓，即今蠶也。食樗葉、棘葉、欒葉者，名雔由。食蕭葉作繭者名蚢。</span></p>
<p class="em2" id="p50"><a class="gg-link" href="#p50" onclick="return changeColor(this);"></a>翥醜鏬，<span class="jiazhu">剖母背而生。</span>螽醜奮，<span class="jiazhu">好奮迅作聲。○翥，者庶切。鏬，呼暇切。</span>強醜捋，<span class="jiazhu">以腳自摩捋。</span>蜂醜螸，<span class="jiazhu">垂其腴。○螸，音俞。</span>蠅醜扇。<span class="jiazhu">好搖翅。</span><span class="jianshu"><span class="yinwen">疏</span>「翥醜」至「醜扇」。○釋曰：此辨蟲屬所生及所好之狀不同者也。翥，飛也。醜，類也。蟲類能飛翥者謂蟬屬，皆剖坼母背以爲孔罅而生。螽蝗之類好奮迅作聲而飛，強坼之類好以腳自摩捋，蜂類好垂其腴以休息。<span class="shu-ming">說文</span>云：「螸，垂腴也。」腴即腹下也。青蠅之類好搖翅自扇。</span></p>
<p class="em2" id="p51"><a class="gg-link" href="#p51" onclick="return changeColor(this);"></a>食苗心，螟。食葉，蟘。食節，賊。食根，蟊。<span class="jiazhu">分別蟲啖食禾所在之名耳，皆見<span class="shu-ming">詩</span>。○蟘，音特。蟊，音謀。</span><span class="jianshu"><span class="yinwen">疏</span>「食苗」至「根蟊」。○釋曰：此分別蟲啖食禾所在之名也。李巡云：「食禾心爲螟，言其奸，螟螟難知也。食禾葉者言假貸無厭，故曰蟘也。食禾節者言貪狼，故曰賊也。食禾根者言其稅取萬民財貨，故云蟊也。」孫炎曰：「皆政貪所致，因以爲名也。」郭璞直以蟲食所在爲名。而李巡、孫炎並因托惡政，則災由政起。雖以食所在爲名，而所在之名緣政所致，理爲兼通也。陸機<span class="shu-ming">疏</span>云：「螟似子方而頭不赤。螣，蝗也。賊似桃李中蠹，赤頭，身長而細耳。或說云『蟊，螻蛄也，食苗根爲人患』。許慎云：『吏冥冥犯法即生螟，吏乞貸則生蟘，吏抵冒取民財則生蟊。』舊說云：『螟螣、蟊賊一種蟲也。』如言寇賊奸宄，內外言之爾。故犍爲文學曰：『此四種蟲皆蝗也。』實不同，故分別釋之。」</span><span class="jianshu">○注「皆見<span class="shu-ming">詩</span>」。○釋曰：<span class="shu-ming">詩·小雅·大田</span>云：「去其螟螣，及其蟊賊，無害我田稚。」是也。</span></p>
<p class="em2" id="p52"><a class="gg-link" href="#p52" onclick="return changeColor(this);"></a>有足謂之蟲，無足謂之豸。<span class="jianshu"><span class="yinwen">疏</span>「有足謂之蟲，無足謂之豸」。○釋曰：此對文爾，散文則無足亦曰蟲。<span class="shu-ming">月令</span>春日「其蟲鱗」。鄭注云「龍蛇之屬」是也。</span></p>
</div></body></html>
