<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html lang="zh-Hant" xml:lang="zh-Hant" xmlns="http://www.w3.org/1999/xhtml"><head><meta content="width=device-width, initial-scale=1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/><title>爾雅-序</title><script src="../Styles/main.js" type="text/javascript"></script></head><body><div id="text">
<div class="section" id="title-0"><h1>序</h1><hr/></div>
<p class="jianshu"><span class="yinwen">疏</span>釋曰：「爾雅」者，<span class="shu-ming">釋文</span>云：「所以訓釋五經，辨章同異，實九經之通路，百氏之指南，多識鳥獸草木之名，博覽而不惑者也。爾，近也。雅，正也。言可近而取正也。<span class="shu-ming">釋詁</span>一篇，蓋周公所作，<span class="shu-ming">釋言</span>以下，或言仲尼所增，子夏所足，叔孫通所益，梁文所補。」張揖云：「昔在周公，纘述唐虞，宗翼文武，克定四海。勤相成王，踐阼理政。日昃不食，坐而待旦。德化宣流，越裳來貢，嘉禾貫桑。六年制禮，以導天下。著<span class="shu-ming">爾雅</span>一篇，以釋其義。傳乎後孠，歷載五百。墳典散落，唯<span class="shu-ming">爾雅</span>常存。<span class="shu-ming">禮•三朝記</span>：「哀公曰：寡人欲學小辯以觀於政，其可乎？孔子曰：<span class="shu-ming">爾雅</span>以觀於古，足以辯言矣。』<span class="shu-ming">春秋元命包</span>言：『子夏問：夫子作<span class="shu-ming">春秋</span>，不以『初』、『哉』、『首』、『基』爲『始』何？是以知周公所造也。』率斯以降，超絕六國，越逾秦楚，爰暨帝劉。魯人叔孫通撰置<span class="shu-ming">禮記</span>，文不違古。今俗所傳三篇<span class="shu-ming">爾雅</span>，或言仲尼所增，或言子夏所益，或言叔通所補，或言沛郡梁文所著，皆解家所說。先師口傳，既無正驗聖人所言，是故疑不足能明也。夫<span class="shu-ming">爾雅</span>之爲書也，文約而義固；其陳道也，精研而無誤。真九經之檢度，學問之階路，儒林之楷素也。」「序」與緒音義同。<span class="shu-ming">釋詁</span>云：「敘，緒也。」言己注述之由，敘陳此經之旨，若繭之抽緒耳。孔子作<span class="shu-ming">書序</span>，子夏作<span class="shu-ming">詩序</span>，故郭氏亦謂之序。序之大指，凡有五焉：初自「夫<span class="shu-ming">爾雅</span>者」至「辨同實而殊號者也」，明此書之用也。二自「誠九流之津涉」至「摛翰者之華苑也」，言爲群經之樞要也。三自「若乃」至「莫近於<span class="shu-ming">爾雅</span>」，言其博物，他書不之過也。四自「<span class="shu-ming">爾雅</span>者」至「其業亦顯」，明其興隆之時也。五自「英儒贍聞之士」至敘未，序己所以作注之意也。今各依文解之。</p>
<p class="em2" id="p0"><a class="gg-link" href="#p0" onclick="return changeColor(this);"></a>夫<span class="shu-ming">爾雅</span>者，所以通詁訓之指歸，敘詩人之興詠，總絕代之離詞，辯同實而殊號者也。<span class="jianshu"><span class="yinwen">疏</span>「夫<span class="shu-ming">爾雅</span>」至「同實而殊號者也」。○釋曰：此明其用也。「夫」者發語辭，亦指示語，指此「<span class="shu-ming">爾雅</span>者所以通詁訓之指歸」也。「詁」，古也，通古今之言使人知也。「訓」，道也，道物之貌以告人也。「指歸」謂指意歸鄉也。言此書所以通暢古今之言，訓道百物之貌，使人知其指意歸鄉也。若言「初、哉、首、基」者，其指歸在「始」也。若言「番番、矯矯」者，其指歸在「勇」也。略舉一隅，他皆放此。云「敘詩人之興詠」者，敘，次敘也。鄭玄注<span class="shu-ming">周禮•大司樂</span>云：「興者以善物喻善事。」又注<span class="shu-ming">大師</span>云：「興者，見今之美嫌於媚諛，取善事以喻勸之。」鄭司農云：「興者，托於事物。」「詞」者，永言也。故<span class="shu-ming">舜典</span>云：「歌永言。」孔注云：「歌詠其義以長其言。」又<span class="shu-ming">詩序</span>云：「言之不足，故嗟歎之；嗟歎之不足，故永歌之。」斯皆詩人所爲，此書能次敘之，故言「敘詩人之興詠」也。若言「噰噰喈喈」，以興民協服也；「其虛其徐」，以詠威儀容止也。如此之類，皆是。案<span class="shu-ming">爾雅</span>所釋，遍解六經，而獨云「敘詩人之興詠」者，以<span class="shu-ming">爾雅</span>之作多爲釋<span class="shu-ming">詩</span>，故毛公傳<span class="shu-ming">詩</span>皆據<span class="shu-ming">爾雅</span>，謂之詁訓傳，亦此意也。云：「總絕代之離詞」者，總，聚也；絕代，猶遠代也；離詞，猶異詞也。郭璞敘<span class="shu-ming">方言</span>云「標六代之絕語，類離詞之指韻」，亦猶此也。以其六代絕遠，四方乖越，故今古語異，夷夏詞殊。此書能總聚而釋之，使人知也。若其「繹，又祭也，周曰繹，商曰肜，夏曰復胙」，及注引<span class="shu-ming">方言</span>之類是也。云「辯同實而殊號者也」者，辯謂辯別，凡物雖殊其號而同一實者，此書辯之。若「繴謂之罿，罿，罬也；罬謂之罦，罦，覆車也。」又<span class="shu-ming">釋草</span>云：「唐、蒙，女蘿。女蘿，菟絲。」注云：「別四名。」如此之類，是也。</span></p>
<p class="em2" id="p1"><a class="gg-link" href="#p1" onclick="return changeColor(this);"></a>誠九流之津涉，六藝之鈐鍵，學覽者之潭奧，摛翰者之華苑也。<span class="jiazhu">○鍵音件，摛音癡</span><span class="jianshu"><span class="yinwen">疏</span>「誠九」至「苑也」。○釋曰：此明其樞要也。云「誠九流之津涉」者，誠，實也；九流者，敘六藝爲九種，言於六經若水之下流也；津涉者，濟渡之處名。言九流之多，非此書無以通，喻九河之廣，非津涉無以渡。案<span class="shu-ming">漢書•藝文志</span>云：「儒家者流五十三家，八百三十五篇，蓋出於司徒之官，助人君順陰陽、明教化者也。游文於六經之中，留意於仁義之際，祖述堯舜，憲章文武，宗師仲尼，以重其言，於道最爲高。孔子曰：『如有所譽，其有所試。』唐虞之隆，殷周之盛，仲尼之業，已試之效者也。然惑者既失精微，而僻者又隨時抑揚，違離道本，苟以嘩眾取寵，後進循之，是以五經乖析，儒學浸衰，此僻儒之患也。道家者流三十七家，九百九十三篇，蓋出於史官，歷記成敗、存亡、禍福、古今之道，然後知秉要執本，清虛以自守，卑弱以自持，此人君南面之術也。合於堯舜之克讓，<span class="shu-ming">易</span>之嗛嗛，一謙而四益。此其所長也。陰陽家者流二十一家，二百六十九篇，蓋出於羲和之官，敬順昊天，厤象日月星辰，敬授民時，此其所長也。法家者流十家，二百一十七篇，蓋出於理官，信賞必罰，以輔禮制。<span class="shu-ming">易</span>曰：『先王以明罰飭法。』此其所長也。名家者流十家，三十六篇，蓋出於禮官，古者名位不同，禮亦異數。孔子曰：『必也正名乎！名不正則言不順，言不順則事不成。』此其所長也。墨家者流六家，八十六篇，蓋出於清廟之官。茅屋采椽，是以貴儉；養三老五更，是以兼愛；選士大射，是以上賢；宗祀嚴父，是以右鬼；順四時而行，是以非命；以孝視天下，是以上同。此其所長也。縱橫家者流十二家，百七篇，蓋出於行人之官。孔子曰：『誦<span class="shu-ming">詩</span>三百，使於四方，不能專對：雖多，亦奚以爲？』又曰：『使乎，使乎！』言其當權事制宜，受命而不受辭。此其所長也。雜家者流二十家，四百三篇，蓋出於議官，兼儒墨，合名法，知國體之有此，見王治之無不貫，此其所長也。農家者流九家，百一十四篇，蓋出於農稷之官，播百穀，勸耕桑，以足衣食，故八政，一曰食，二曰貨。孔子曰：『所重民食。』此其所長也。」此九流之大旨也。云「六藝之鈐鍵」者，案<span class="shu-ming">漢書•藝文志</span>六藝謂<span class="shu-ming">易</span>、<span class="shu-ming">書</span>、<span class="shu-ming">詩</span>、<span class="shu-ming">禮</span>、<span class="shu-ming">樂</span>、<span class="shu-ming">春秋</span>六經也。「凡六藝，一百三家，三千一百二十三篇。」<span class="shu-ming">說文</span>云：「鈐，鎖也。」<span class="shu-ming">方言</span>云：「戶鑰，自關之東，陳、楚之間謂之鍵。」<span class="shu-ming">小爾雅</span>云：「鍵謂之鑰。」言此書爲六藝之鎖鑰，必開通之，然後得其微旨也，故云「六藝之鈐鍵」也。云「學覽者之潭奧」者，潭，淵也；室中西南隅謂之奧，言隱奧也。此書釋二儀之形象，載八表之昏荒，雖博學廣覽之士，莫能究淵深隱奧，故云「學覽者之潭奧」也。云「摛翰者之華苑也」者，言此書森羅萬有，純粹六經，摛文染翰之士，足以掇其英華若園苑然，故云「華苑」也。</span></p>
<p class="em2" id="p2"><a class="gg-link" href="#p2" onclick="return changeColor(this);"></a>若乃可以博物不惑，多識於鳥獸草木之名者，莫近於<span class="shu-ming">爾雅</span>。<span class="jianshu"><span class="yinwen">疏</span>「若乃」至「<span class="shu-ming">爾雅</span>」。○釋曰：此言其博物也。云「若乃」者，因上起下語。上既言其功用，此復美其博物，故云「若乃」。既可以博釋庶物，又能多識辨於鳥獸草木之名者，「莫近於<span class="shu-ming">爾雅</span>」，言<span class="shu-ming">爾雅</span>最近之。又案<span class="shu-ming">公羊傳</span>說<span class="shu-ming">春秋</span>功德云：「撥亂世，反諸正，莫近諸<span class="shu-ming">春秋</span>。」何休云：「莫近，猶莫過之也。」然則博物多識，他書亦莫過於<span class="shu-ming">爾雅</span>也。</span></p>
<p class="em2" id="p3"><a class="gg-link" href="#p3" onclick="return changeColor(this);"></a><span class="shu-ming">爾雅</span>者，蓋興於中古，隆於漢氏，豹鼠既辯，其業亦顯。<span class="jianshu"><span class="yinwen">疏</span>「<span class="shu-ming">爾雅</span>」至「亦顯」。○釋曰：此言興隆之時也。云「蓋興於中古」者，<span class="shu-ming">爾雅</span>之作，經傳莫言其人及時，世但相傳云周公作之以教成王，無正文，故云「蓋」以疑之。經典通以伏犧爲上古，文王爲中古，孔子爲下古。周公，文王子，父統子業，周公亦可言中古，故云「蓋興於中古」。云「隆於漢氏」者，以夫子沒後，書紀散亡，戰國陵遲，嬴秦燔滅，則此書亦從而墜矣。洎乎漢氏禦宇，旁求典籍，除挾書之律，開獻書之路，此書亦從而隆矣，故曰「隆於漢氏」也。云「豹鼠既辯，其業亦顯」者，謂漢武帝時，孝廉郎終軍既辯豹文之鼠，人服其博物，故爭相傳授，<span class="shu-ming">爾雅</span>之業，於是遂顯。言不但興行，兼亦廣顯，故云「亦」也。</span></p>
<p class="em2" id="p4"><a class="gg-link" href="#p4" onclick="return changeColor(this);"></a>英儒贍聞之士，洪筆麗藻之客，靡不欽玩耽味，爲之義訓。璞不揆檮昧，少而習焉，沈研鑽極，二九載矣。雖注者十餘，然猶未詳備，多紛謬，有所漏略。是以復綴集異聞，會稡舊說；考方國之語，采謠俗之志；錯綜樊、孫，博關群言；剟其瑕礫，搴其蕭稂；事有隱滯，援據徵之；其所易了，闕而不論；別爲音圖，用袪未寤。輒復擁篲清道，企望塵躅者，以將來君子，爲亦有涉乎此也。<span class="jiazhu">○贍，時豔反。璞音樸。檮音桃。少，時照切。會，古外切。稡，子外切。剟音掇。礫音歷。搴音愆。稂音郎。易，以豉切。了音療。篲，似稅切。企，丘豉切。躅音逐。</span><span class="jianshu"><span class="yinwen">疏</span>「英儒」至序末。○釋曰：此言己所以作注之意也。云「英儒贍聞之士」者，案<span class="shu-ming">禮辭名記</span>：「德過千人曰英。」儒者，柔也，能以德柔服人也。贍，多也。士者，有德之稱。言英俊通儒，多聞之士也。云「洪筆麗藻之客」者，洪，大也；麗，美也；藻，水草也，有文，以喻人之文章。言大有詞筆，美於文章之客也。云「靡不欽玩耽味，爲之義訓」者，靡，無也；欽玩，猶敬愛也；耽味，猶樂嗜也。言英儒等無不敬愛此書，如耽廣樂嗜嘉肴然，故曰「耽味」。而爲之義理訓解，謂作注也。云「璞不揆檮昧，少而習焉」者，此自謙也。揆，度也。檮謂檮杌，無知之貌。昧，暗也。郭氏言己不度其無知暗昧，自少小而習此書焉。云「沈研鑽極，二九載矣」者，此言用功深，不敢苟爲注解也。謂深沈研核，鑽求窮極，凡十八載，故云「二九載矣」。云「雖注者十餘，然猶未詳備」者，言作注者雖十有餘家，猶尚未能精詳具備。十餘家者，陸德明<span class="shu-ming">敘錄</span>犍爲文學注二卷、劉歆注三卷、樊光注六卷、李巡注三卷、孫炎注三卷，爲此五家而己；又<span class="shu-ming">五經正義</span>援引有某氏、謝氏、顧氏。今郭氏言十餘者，典籍散亡，未知誰氏。或云沈旋、施乾、謝嶠、顧野王者，非也。此四家存郭氏之後，故知非也。云「並多紛謬，有所漏略」者，言十家所注，多紛紜錯繆。若孫叔然「覭髳，茀離」，字別爲義，是紛繆也；其所難解，則全不入根節，是漏略也。云「是以復綴集異聞，會稡舊說」者，「是以」者，因前起後語。因前十家所注紛繆漏略，起己作注之意，故言「是以」。對前巳有注，故云「復」。「綴集」，謂聯綴聚集。「異聞」者，注所引六經子史之類是也。「會稡」者，<span class="shu-ming">廣雅</span>云：「會收也。稡，聚也。」「舊說」，謂十家所說也，雖不能盡善，亦時有可觀，其所善者，則收聚用之也。云「考方國之語」者，考，成也。四方之國，言語不同，有所通釋者，則援引考成之，注引<span class="shu-ming">方言</span>是也。云「采謠俗之志」者，采，取也。徒歌謂之謠。案<span class="shu-ming">漢書•地理志</span>云：「好惡取捨，動靜亡常，隨君上之情欲，故謂之俗。」但童謠嬉戲之言，及俗間有所記志可以通此書者，亦採用之，若「榽梳」注引齊人諺曰「上山斫檀，榽梳先殫」、「蠨蛸」注云「俗呼爲喜子」之類是也。云「錯綜樊、孫」者，謂交錯綜聚樊光、孫炎二家之注，取其理長者用之。云「博關群言」者，關，通也；群言，謂子史及小說也。言非但援引六經，亦博通此子史等以爲注說也。云「剟其瑕礫，搴其蕭稂」者，此喻己作注，去惡取善也。「剟其瑕礫」，以玉石喻也。剟，削也。削去其疵瑕瓦礫，以取瑾瑜也。「搴其蕭稂」，以禾莠喻也。搴，拔也。蕭，蒿也。稂，童粱，莠類也。拔去其蕭蒿稂莠，以存其嘉禾也。云「事有隱滯，援據徵之」者，援，引也；徵，成也。若事有隱奧滯泥者，則援引經據以證成之也。云「其所易了，闕而不論」者，謂通見<span class="shu-ming">詩</span>、<span class="shu-ming">書</span>，不難曉了者，則不須援引，故闕而不論也。云「別爲音圖，用袪未寤」者，謂注解之外，別爲<span class="shu-ming">音</span>一卷，<span class="shu-ming">圖贊</span>二卷，字形難識者，則審音以知之；物狀難辯者，則披圖以別之。用此音圖以袪除未曉寤者，故云「用袪未寤」也。云「輒復擁篲清道，企望塵躅」者，此郭氏自問也。擁，手持也。篲，帚也。清道，謂清潔道塗也。企望者，企踵而瞻望也。塵躅者，塵路躅跡也。言己注此書，若人持帚以清道，企踵而望其芳塵美跡。所以然者何，謂是自問也。云「以將來君子，爲亦有涉乎此也」者，此自答也。言己注此書非他，以爲將來有德君子之爲必欲研核百氏，探討九流，非<span class="shu-ming">爾雅</span>不可，必涉歷此途，若其注釋未備，則恐迷誤後人。作注之由，良爲此也。</span></p>
<p class="em2" id="p5"><a class="gg-link" href="#p5" onclick="return changeColor(this);"></a><span class="shu-ming">爾雅</span>卷上<span class="jianshu"><span class="yinwen">疏</span>釋曰：上者對中下生名，直以編重多，分爲上、中、下三卷，無義例也。</span></p>
<p class="em2" id="p6"><a class="gg-link" href="#p6" onclick="return changeColor(this);"></a>郭璞注<span class="jianshu"><span class="yinwen">疏</span>郭璞，字景純，何東人，東晉弘農太守著作郎。注者，著也。解釋經指，使義理著明也。亦言己注意，以釋此書也。<span class="shu-ming">詩</span>、<span class="shu-ming">書</span>謂之傳者，傳，傳也，博識經意，傳示後人也。此皆其人自題，故或言傳，或言注，無義例也。</span></p>
</div></body></html>