<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html lang="zh-Hant" xml:lang="zh-Hant" xmlns="http://www.w3.org/1999/xhtml"><head><meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/><title>爾雅-釋地第九</title><script src="../Styles/main.js" type="text/javascript"></script></head><body><div id="text">
<div class="section" id="title-0"><h1>釋地第九</h1><hr/></div>
<p class="jianshu"><span class="yinwen">疏</span>「釋地第九」。○釋曰：案<span class="shu-ming">說文</span>云：「元氣初分，輕清陽爲天，重濁陰爲地，萬物所陳列也。」<span class="shu-ming">白虎通</span>云：「地者，易也。言養萬物、懷任、佼易、變化，含吐應節也。」<span class="shu-ming">釋名</span>云：「地，底也。其體在底下，載萬物也。」<span class="shu-ming">禮統</span>云：「地，施也，諦也。應變施化，審諦不誤也。」此篇釋地之所載四方、中國州、府、陵、藪之異，故曰「釋地」。</p>
<p class="em2" id="p0"><a class="gg-link" href="#p0" onclick="return changeColor(this);"></a>兩河間曰冀州，<span class="jiazhu">自東河至西河。</span>河南曰豫州，<span class="jiazhu">自南河至漢。</span>河西曰雝州，<span class="jiazhu">自西河至黑水。○雝，於用反。</span>漢南曰荊州，<span class="jiazhu">自漢南至衡山之陽。</span>江南曰楊州，<span class="jiazhu">自江南至海。</span>濟、河間曰兗州，<span class="jiazhu">自河東至濟。</span>濟東曰徐州，<span class="jiazhu">自濟東至海。○濟，子禮切。</span>燕曰幽州，<span class="jiazhu">自易水至北狄。</span>齊曰營州。<span class="jiazhu">自岱東至海，此蓋殷制。</span>九州。<span class="jianshu"><span class="yinwen">疏</span>「兩河」至「九州」。○釋曰：此釋九州之名及其界域也。○「兩河間曰冀州」。</span><span class="jianshu">○注「自東河至西河」。○釋曰：<span class="shu-ming">周禮·職方氏</span>云：「河內曰冀州。」<span class="shu-ming">禹貢</span>不說境界。孔安國云：此州帝都，不說境界，以餘州所至，即可知。以其<span class="shu-ming">禹貢</span>「兗州」云濟、河，自東河以東也；「豫州」云荊、河，自南河以南也；「雍州」云西河，自西河以西也。明東河之西，西河之東，南河之北，是冀州之境也。言東河、西河、南河者，皆據帝都冀州而言也。案，<span class="shu-ming">禹貢</span>導河自積石、龍門，南流謂之西河。至於華陰，折而東，經底柱、孟津、過洛汭，皆東流，謂之南河。至於大伾，折而北流過降水，至於大陸，又北播爲九河，同爲逆河，入於海，謂之東河。此惟云兩河者，從可知。李巡曰：「兩河間其氣清，厥性相近，故曰冀。冀，近也。」○「河南曰豫州」。</span><span class="jianshu">○注「自南河至漢」。○釋曰：<span class="shu-ming">職方</span>與此同。<span class="shu-ming">禹貢</span>云：「荊、河惟豫州。」孔安國云：「西南至荊山，北距河水。」以其荊山在荊州，漢水所經，故文不同，其實一也。李巡云：「河南其氣著密，厥性安舒。故曰豫。豫，舒也。」○「河西曰雝州」。</span><span class="jianshu">○注「自西河至黑水」。○釋曰：<span class="shu-ming">周禮</span>「正西曰雍州」。<span class="shu-ming">禹貢</span>云：「黑水、西河惟雍州。」孔安國云：「西距黑水，東據河。」案，酈元<span class="shu-ming">水經</span>黑水出張掖雞山，南流至燉煌，過三危山南流入於南海。然則雍州之境，東據龍門、河西距此黑水也。李巡云：「河西其氣蔽壅，厥性急凶，故曰雍。雍，壅也。」兼得梁州之地，西北之位，陽所不及，陰壅也。○「漢南曰荊州」。</span><span class="jianshu">○注「自漢南至衡山之陽」。○釋曰：<span class="shu-ming">周禮</span>「正南曰荊州」。<span class="shu-ming">禹貢</span>：「荊及衡陽惟荊州。」孔安國云：「北據荊山，南及衡山之陽。」言北據荊山，則至漢水也。李巡曰：「漢南其氣燥，剛稟性強梁，故曰荊。荊，強也。」<span class="shu-ming">釋名</span>以爲取荊山之名。荊，警也。南蠻數爲寇逆，常警備也。○「江南曰楊州」。</span><span class="jianshu">○注「自江南至海」。○釋曰：<span class="shu-ming">周禮</span>「東南曰楊州」。<span class="shu-ming">禹貢</span>：「淮、海惟楊州。」孔安國云：「北據淮，南距海。」然則楊州之境，跨江北至淮。此云江南者，舉遠大而言也。李巡曰：「江南其氣躁勁，厥性輕揚。」<span class="shu-ming">太康地記</span>云：「以楊州漸太陽位，天氣奮揚，履正含文，故取名焉。」○「濟、河間曰兗州」。</span><span class="jianshu">○注「自河至濟」。○釋曰：<span class="shu-ming">周禮</span>「河東曰兗州。」<span class="shu-ming">禹貢</span>：「濟、河惟兗州。」孔安國云：「東南據濟，西北距河。」孔<span class="shu-ming">傳</span>凡云「據」者，謂跨之也。距，至也。濟、河之間相去路近，兗州之境，跨濟而過，東南越濟水，西北至東河也。李巡云：「濟、河間其氣專質，厥性信謙，故曰兗。兗，信也。」<span class="shu-ming">釋名</span>以爲取兗水之義。○「濟東曰徐州」。</span><span class="jianshu">○注「自濟東至海」。○釋曰：<span class="shu-ming">禹貢</span>：「海岱、及淮惟徐州。」孔<span class="shu-ming">傳</span>云：「東至海，北至岱，南及淮。」此云「自濟東」，則是西至濟也。李巡曰：「淮、海間其氣寬舒，稟性安徐，故曰徐。徐，舒也。」周合其地於青州。○「燕曰幽州」。</span><span class="jianshu">○注「自易水至北狄」。○釋曰：<span class="shu-ming">周禮</span>「東北曰幽州」。李巡曰：「燕其氣深要，厥性剽疾，故曰幽。幽，要也。」<span class="shu-ming">禹貢</span>其地合於冀州。<span class="shu-ming">地理志</span>云：「涿郡故安縣閻鄉，易水所出，東至范陽入濡也。」從此易水至於北狄幽州之境也。○「齊曰營州」。</span><span class="jianshu">○注「自岱東至海，此蓋殷制」。○釋曰：<span class="shu-ming">周禮</span>「正東曰青州」。<span class="shu-ming">禹貢</span>：「海、岱惟青州。」孔<span class="shu-ming">傳</span>云：「東北據海，西南距岱。」然則此營州則青州之地也。<span class="shu-ming">博物志</span>云：「營與青同海，東有青丘，齊有營丘，豈是名乎？」<span class="shu-ming">太康地記</span>云：「東方少陽，其色青，其氣清，歲之首，事之始，故以青爲名焉。」云「此蓋殷制」者，以此文上與<span class="shu-ming">禹貢</span>不同，下與<span class="shu-ming">周禮</span>又異，禹別九州有青、徐、梁，而無幽、並、營，是夏制也。<span class="shu-ming">周禮</span>，周公所作，有青、幽、並，而無徐、梁、營，是周制也。此有徐、幽、營，而無青、梁、並，疑是殷制也。以無正文，故云蓋也。此上釋九州之名，故題云「九州」也。</span></p>
<p class="em2" id="p1"><a class="gg-link" href="#p1" onclick="return changeColor(this);"></a>魯有大野。<span class="jiazhu">今高平钜野縣東北大澤是也。</span><span class="jianshu"><span class="yinwen">疏</span>「魯有大野」。○釋曰：此下至「周有焦護」，釋十藪之名也。<span class="shu-ming">禹貢</span>徐州云：「大野既豬。」<span class="shu-ming">地理志</span>云：大野澤在山陽钜野縣北。钜，即大也。由其旁有大澤，故縣以钜野爲名。哀十四年<span class="shu-ming">左傳</span>云：「西狩於大野。」以其澤在曲阜西，故云「西狩」也。郭云：「今高平钜野縣」者，東晉時，钜野屬高平郡，故與<span class="shu-ming">志</span>不同。凡注言「今」者，皆謂東晉時也。</span></p>
<p class="em2" id="p2"><a class="gg-link" href="#p2" onclick="return changeColor(this);"></a>晉有大陸。<span class="jiazhu">今钜鹿北廣河澤是也。</span><span class="jianshu"><span class="yinwen">疏</span>「晉有大陸」。</span><span class="jianshu">○注「今钜鹿北廣河澤是也」。○釋曰：孫炎曰：「廣河猶大陸。以地名言之，近爲是也。」<span class="shu-ming">禹貢</span>冀州云「大陸既作」是也。案，定元年<span class="shu-ming">左傳</span>晉魏獻子「田於大陸，焚焉，還，卒於甯」。杜預注：「嫌钜鹿絕遠，疑此田在汲郡吳澤。」甯，今修武縣，近吳澤。計此二澤相去甚遠，亦得言大陸者，以其廣平曰陸。但廣而平者則名大陸，故異所而同名也。澤雖卑下，旁帶廣平之地，故統名焉。</span></p>
<p class="em2" id="p3"><a class="gg-link" href="#p3" onclick="return changeColor(this);"></a>秦有楊陓。<span class="jiazhu">今在扶風汧縣西。○陓，於於反。</span><span class="jianshu"><span class="yinwen">疏</span>「秦有楊陓」。</span><span class="jianshu">○注「今在扶風汧縣西」。○釋曰：<span class="shu-ming">周禮</span>冀州云：「其澤藪曰陽陓。」鄭注云：「所在未聞。」又雍州云：「其澤藪曰弦蒲。」鄭注云：「在汧。」案<span class="shu-ming">地理志</span>汧吳山在西，古文以爲汧山。北有蒲谷鄉弦中谷，雍州藪。今注亦云「在汧」。然則<span class="shu-ming">周禮</span>弦蒲即此楊陓也。</span></p>
<p class="em2" id="p4"><a class="gg-link" href="#p4" onclick="return changeColor(this);"></a>宋有孟諸。<span class="jiazhu">今在梁國雎陽縣東北。</span><span class="jianshu"><span class="yinwen">疏</span>「宋有孟諸」。</span><span class="jianshu">○注「今在梁國雎陽縣東北」。○釋曰：<span class="shu-ming">周禮</span>青州，「其澤藪曰望諸」。鄭注云：「望諸，明都也。在雎陽。」<span class="shu-ming">禹貢</span>豫州云：「導荷澤，被孟豬。」<span class="shu-ming">左傳</span>亦作「孟諸」。文不同者，聲轉字異，正是一地也。</span></p>
<p class="em2" id="p5"><a class="gg-link" href="#p5" onclick="return changeColor(this);"></a>楚有雲夢。<span class="jiazhu">今南郡華容縣東南巴丘湖是也。</span><span class="jianshu"><span class="yinwen">疏</span>「楚有雲夢」。</span><span class="jianshu">○注「今南」至「湖是也」。○釋曰：<span class="shu-ming">周禮</span>荊州云：「其澤藪曰雲瞢。」鄭注云：「雲瞢在華容。」<span class="shu-ming">禹貢</span>云：「雲土、夢作乂。」昭三年<span class="shu-ming">左傳</span>楚子與鄭伯田于「江南之夢」。又定四年「楚子涉雎，濟江，入於雲中」。杜預云：「南郡枝江縣西有雲夢城，江夏安陸縣東南亦有夢城，或曰南郡華容縣東南有巴丘湖，江南之夢也。」雲夢一澤而每處有名者，司馬相如<span class="shu-ming">子虛賦</span>云：「雲夢者，方九百里。」則此澤跨江南北，亦得單稱雲，單稱夢。瞢即夢也。</span></p>
<p class="em2" id="p6"><a class="gg-link" href="#p6" onclick="return changeColor(this);"></a>吳越之間有具區。<span class="jiazhu">今吳縣南太湖，即震澤是也。</span><span class="jianshu"><span class="yinwen">疏</span>「吳越之間」。</span><span class="jianshu">○注「今吳」至「澤是也」。○釋曰：<span class="shu-ming">周禮</span>楊州云：「其澤藪曰具區。」鄭注云：「在吳南。」<span class="shu-ming">地理志</span>云：「會稽吳縣，故周泰伯所封國也。」具區在西，古文以爲震澤。<span class="shu-ming">禹貢</span>楊州云：「三江既入，震澤底定」是也。</span></p>
<p class="em2" id="p7"><a class="gg-link" href="#p7" onclick="return changeColor(this);"></a>齊有海隅。<span class="jiazhu">海濱廣斥。</span><span class="jianshu"><span class="yinwen">疏</span>「齊有海隅」。</span><span class="jianshu">○注「海濱廣斥」。○釋曰：此營州藪也。云「海濱廣斥」，<span class="shu-ming">禹貢</span>文也。孔<span class="shu-ming">傳</span>云：「濱，涯也。」言復其斥鹵。」案<span class="shu-ming">說文</span>云：「鹵，鹹地也。」「東方謂之斥，西方謂之鹵。」海畔迥闊地皆斥鹵，故云廣斥也。</span></p>
<p class="em2" id="p8"><a class="gg-link" href="#p8" onclick="return changeColor(this);"></a>燕有昭余祁。<span class="jiazhu">今太原鄔陵縣北九澤是也。</span><span class="jianshu"><span class="yinwen">疏</span>「燕有昭余祁」。</span><span class="jianshu">○注「今太」至「澤是也」。○釋曰：<span class="shu-ming">周禮</span>並州「其澤藪曰昭余祁」。鄭注云：「在鄔。」<span class="shu-ming">地理志</span>云：「鄔，九澤在北，是爲昭余祁，並州藪。」是也。</span></p>
<p class="em2" id="p9"><a class="gg-link" href="#p9" onclick="return changeColor(this);"></a>鄭有圃田。<span class="jiazhu">今熒陽中牟縣西圃田澤是也。</span><span class="jianshu"><span class="yinwen">疏</span>「鄭有圃田」。</span><span class="jianshu">○注「今熒陽」至「田澤是也」。○釋曰：<span class="shu-ming">周禮</span>豫州云：「其澤藪曰圃田。」鄭注云：「在中牟。」<span class="shu-ming">地理志</span>云：「中牟，圃田澤在西，豫州藪。」僖三十三年<span class="shu-ming">左傳</span>云：「鄭之有原圃，猶秦之有具囿也。」又<span class="shu-ming">詩·車攻</span>云：「東有甫草。」鄭玄以爲「甫田之草」，皆謂此也。</span></p>
<p class="em2" id="p10"><a class="gg-link" href="#p10" onclick="return changeColor(this);"></a>周有焦護。<span class="jiazhu">今扶風池陽縣瓠中是也。</span><span class="jianshu"><span class="yinwen">疏</span>「周有焦護」。</span><span class="jianshu">○注「今扶風」至「中是也」。○釋曰：孫炎云：「周，岐周也。」<span class="shu-ming">詩·六月</span>云：「玁狁匪茹，整居焦獲。」是也。時人謂之瓠中也。</span></p>
<p class="em2" id="p11"><a class="gg-link" href="#p11" onclick="return changeColor(this);"></a>十藪。<span class="jianshu"><span class="yinwen">疏</span>「十藪」。○釋曰：此題上事也。<span class="shu-ming">說文</span>云：「大澤也。」<span class="shu-ming">風俗通</span>云：「藪，厚也。有草木魚鱉所以厚養人也。」</span></p>
<p class="em2" id="p12"><a class="gg-link" href="#p12" onclick="return changeColor(this);"></a>東陵，阠。南陵，息慎。西陵，威夷。中陵，朱滕。北陵，西隃，雁門是也。<span class="jiazhu">即雁門山也。○阠，音信。</span><span class="jianshu"><span class="yinwen">疏</span>「東陵」至「是也」。○釋曰：此五方之陵名也。其義及所在未詳。云「雁門是也」者，此指解北陵也，即雁門山是也。</span></p>
<p class="em2" id="p13"><a class="gg-link" href="#p13" onclick="return changeColor(this);"></a>陵莫大於加陵，<span class="jiazhu">今所在未聞。</span><span class="jianshu"><span class="yinwen">疏</span>「陵莫大於加陵」。○釋曰：莫，無也。陵，大阜也。言「陵無大於加陵」者，謂加陵最大也。今所在未聞。</span></p>
<p class="em2" id="p14"><a class="gg-link" href="#p14" onclick="return changeColor(this);"></a>梁莫大於湨梁，<span class="jiazhu">湨，水名。梁，堤也。○湨，古壁切。</span><span class="jianshu"><span class="yinwen">疏</span>「梁莫大於湨梁」。</span><span class="jianshu">○注「湨，水名。梁，堤也」。釋曰：<span class="shu-ming">釋宮</span>云：「堤謂之梁。」<span class="shu-ming">詩</span>傳云：「石絕水曰梁。」然則以土石爲堤障絕水者名梁。雖所在皆有，而無大於湨水之旁者。杜預云：「湨水出河內軹縣東，南至溫入河。」<span class="shu-ming">春秋</span>襄十六年公會晉侯以下于湨梁是也。</span></p>
<p class="em2" id="p15"><a class="gg-link" href="#p15" onclick="return changeColor(this);"></a>墳莫大於河墳。<span class="jianshu"><span class="yinwen">疏</span>「墳莫大於河墳」。○釋曰：墳，大防。亦謂堤。雖水所皆有，而河墳最大也。</span></p>
<p class="em2" id="p16"><a class="gg-link" href="#p16" onclick="return changeColor(this);"></a>八陵。<span class="jianshu"><span class="yinwen">疏</span>「八陵」。○釋曰：此亦題上事也。大阜曰陵。湨梁、河墳雖非大阜，以其絕大若陵，故通謂之八陵也。</span></p>
<p class="em2" id="p17"><a class="gg-link" href="#p17" onclick="return changeColor(this);"></a>東方之美者，有醫無閭之珣玗琪焉。<span class="jiazhu">醫無閭，山名。今在遼東。珣玗琪，玉屬。○珣，音筍。玗，音於。</span>東南之美者，有會稽之竹箭焉。<span class="jiazhu">會稽，山名。今在山陰縣南。竹箭，筱也。○會，古外反。稽，古兮反。</span>南方之美者，有梁山之犀象焉。<span class="jiazhu">犀牛皮角、象牙骨。</span>西南之美者，有華山之金石焉。<span class="jiazhu">黃金、礝石之屬。</span>西方之美者，有霍山之多珠玉焉。<span class="jiazhu">霍山，今在平陽永安縣東北。珠，如今雜珠而精好。</span>西北之美者，有昆侖虛之璆琳琅玕焉。<span class="jiazhu">璆琳，美玉名。琅玕，狀似珠也。<span class="shu-ming">山海經</span>曰：昆侖山有琅玕樹。○侖，路昆切。虛，音墟。</span>北方之美者，有幽都之筋角焉。<span class="jiazhu">幽都，山名。謂多野牛筋角。</span>東北之美者，有斥山之文皮焉。<span class="jiazhu">虎豹之屬，皮有縟采者。○斥，音尺。</span>中有岱嶽，與其五穀魚鹽生焉。<span class="jiazhu">言泰山有魚鹽之饒。</span>九府。<span class="jianshu"><span class="yinwen">疏</span>「東方」至「生焉」。○釋曰：此釋八方、中國名山所產之物也。</span><span class="jianshu">○注「醫無」至「玉屬」。○釋曰：案<span class="shu-ming">地理志</span>遼東郡無慮縣，應劭曰：「慮，音閭。」顏師古曰：「即所謂醫巫閭。」是縣因山爲名，故爲山名，今在遼東。<span class="shu-ming">周禮</span>幽州鎮也。云：「珣玗琪，玉屬」者，<span class="shu-ming">說文</span>云：「珣，<span class="shu-ming">周書</span>所謂『夷玉』也。」「玗，石之似玉者。」琪，玉也。皆玉之類也，故云「玉屬」。</span><span class="jianshu">○注「會稽」至「縣也」。○釋曰：<span class="shu-ming">周禮</span>楊州云：「其山鎮曰會稽。」鄭注云：「在山陰。」<span class="shu-ming">地理志</span>會稽郡山陰縣云「會稽在南，上有禹塚、禹井」，故云山名，今在山陰縣南也。云「竹箭，筱也」者，<span class="shu-ming">禹貢</span>楊州云：「篠蕩既敷。」<span class="shu-ming">釋草</span>云：「篠，竹箭也。」郭云：「別二名。」則竹箭一名篠，是竹之小者，可以爲箭幹者也。○「南方之美者，有梁山之犀象焉」。○釋曰：郭氏不注梁山所在，犀、象，二獸；皮角、牙骨，材之美者也。</span><span class="jianshu">○注「黃金礝石之屬」。○釋曰：經惟言金，知黃金者，以三品之中黃金爲上，此言美者，故知黃金。礝石，石之次玉者。<span class="shu-ming">玉藻</span>云：「士佩礝玟而縕組綬」是也。其類非一，故云「之屬」。</span><span class="jianshu">○注「霍山」至「精好」。○釋曰：<span class="shu-ming">周禮</span>冀州：「其山鎮曰霍山。」鄭云：「在彘。」案<span class="shu-ming">地理志</span>河南郡彘縣云：「霍大山在東冀州山，周厲王所奔。」應劭曰：「順帝改曰永安。」然則東晉時屬平陽郡，而縣名永安，故云「今在平陽永安縣」也。云「珠，如今雜珠而精好」者，郭氏時驗爲然也。</span><span class="jianshu">○注「璆琳」至「玕樹」。○釋曰：璆與球同。<span class="shu-ming">說文</span>云：「璆，玉磬也。」琳，美玉名。<span class="shu-ming">書</span>云：「戛擊鳴球。」美玉可以爲磬，故皆云「美玉」也。云「<span class="shu-ming">山海經</span>曰」者，案<span class="shu-ming">海內西經</span>云：「帝之下都，昆侖之虛，方八百里，高萬仞。」其上有三頭人、琅玕樹。</span><span class="jianshu">○注云「琅玕子似珠」，是也。</span><span class="jianshu">○注「幽都」至「筋角」。○釋曰：<span class="shu-ming">山海經</span>云北海之內，有山名曰「幽都之山」是也。○「東北」至「皮焉」。○釋曰：斥山，山名也。文皮，虎豹之屬。其皮毛有文采、細縟，故謂之文皮焉。○「中有」至「生焉」。○釋曰：岱岳，泰山也。此言中國也。五穀：黍、稷、麻、麥、豆也。泰山東近海。<span class="shu-ming">禹貢</span>「海岱惟青州」，「厥貢鹽絺，海物惟錯」，言其饒多，非一種。故注云「言泰山有魚鹽之饒」也。○「九府」。○釋曰：此亦題上事也。府，聚也，財物之所聚也。言此八方及中，皆美物之所聚，故題云「九府」也。</span></p>
<p class="em2" id="p18"><a class="gg-link" href="#p18" onclick="return changeColor(this);"></a>東方有比目魚焉，不比不行，其名謂之鰈。<span class="jiazhu">狀似牛脾，鱗細，紫黑色。一眼，兩片相合乃得行。今水中所在有之。江東又呼爲王餘魚。○鰈，音蝶。</span>南方有比翼鳥焉，不比不飛，其名謂之鶼鶼。<span class="jiazhu">似鳧，青赤色。一目一翼，相得乃飛。</span>西方有比肩獸焉，與邛邛岠虛比，爲邛邛岠虛齧甘草，即有難，邛邛岠虛負而走，其名謂之蹷。<span class="jiazhu"><span class="shu-ming">呂氏春秋</span>曰：「北方有獸，其名爲蹷。鼠前而兔後，趨則頓，走則顛。」然則邛邛岠虛亦宜鼠後而兔前，前高不得取甘草，故須蹷食之。今雁門廣武縣夏屋山中有獸，形如兔而大，相負共行，土俗名之爲蹷鼠，音厥。○邛，巨凶反。岠，音巨。齧，五結反。難，乃旦反。</span>北方有比肩民焉，迭食而迭望。<span class="jiazhu">此即半體之人，各有一目、一鼻、一孔、一臂、一腳，亦猶魚鳥之相合，更望備驚急。○迭，徙結切。</span>中有枳首蛇焉。<span class="jiazhu">岐頭蛇也。或曰：今江東呼兩頭蛇爲越王約髮，亦名弩弦。○枳，居是切。</span>此四方中國之異氣也。五方。<span class="jianshu"><span class="yinwen">疏</span>「東方」至「氣也」。○釋曰：此釋五方異氣而產非常之物也。云「東方有比目魚焉」者，言東方水中有魚，其形狀似牛脾，鱗細，紫黑色，一眼、兩片相合、兩目相比乃得行。故曰「比目魚」。云「不比不行」者，比，合也。言一片不能行，須兩片相合乃行。故云「不比不行」也。云「其名謂之鰈」者，言鰈爲此魚之名也。一名比目魚，一名鰈。郭云：「江東又呼爲王餘魚。」</span><span class="jianshu">○注「似鳧」至「乃飛」。○釋曰：案<span class="shu-ming">山海經</span>云：崇五山有鳥，「狀如鳧，一翼一目，相得乃飛，名曰蠻蠻」。郭云：「比翼鳥也，色青赤，不比不能飛。」<span class="shu-ming">爾雅</span>作「鶼鶼」者，正謂此也。○「西方」至「之蹷」。○釋曰：云「西方有比肩獸焉」者，此謂蹷也。與邛邛岠虛相比，蹷則肩痹不能走，而能取甘草。邛邛岠虛則前高不得取甘草，而善走。<span class="shu-ming">穆天子傳</span>曰「邛邛岠虛走百里」是也。故各以其能而濟所不能，蹷常爲邛邛岠虛齧甘美之草，仰而食之。即有急難，邛邛岠虛則背負而走者，其名謂之蹷也。</span><span class="jianshu">○注「<span class="shu-ming">呂氏</span>」至「音厥」。○釋曰：云<span class="shu-ming">呂氏春秋</span>二十六篇，秦相呂不韋輯智略士作也。云「曰北方有獸」至「則顛」者，<span class="shu-ming">大慎覽·順說</span>篇之文也，引之乃以證邛邛岠虛之形也。然則以下郭氏注云「今雁門廣武縣」云云者，自驗知之也。</span><span class="jianshu">○注「北方」至「迭望」。○釋曰：此即半體人也。兩半相比，乃得爲人動作及禦非常。以肩在上而顯，故謂之比肩民焉。迭，更也。謂一體取食，則一體瞻望，所以備驚急也。故云「迭食而迭望」。</span><span class="jianshu">○注「中有枳首蛇焉」。○釋曰：枳，岐也。此即兩頭蛇也，江東呼越王約髮，言是越王約髮所變也。亦名弩弦，即以形相似而名之也。</span><span class="jianshu">○注「五方」。○釋曰：亦題上事也。言是五方風氣殊異而生此怪物也。</span></p>
<p class="em2" id="p19"><a class="gg-link" href="#p19" onclick="return changeColor(this);"></a>邑外謂之郊，郊外謂之牧，牧外謂之野，野外謂之林，林外謂之坰。<span class="jiazhu">邑，國都也。假令百里之國，五十里之界，界各十里也。○坰，古營切。</span>下濕曰隰，大野曰平，廣平曰原，高平曰陸。大陸曰阜，大阜曰陵，大陵曰阿。可食者曰原，<span class="jiazhu">可種穀給食。</span>陂者曰阪，<span class="jiazhu">陂陀不平。</span>下者曰隰。<span class="jiazhu"><span class="shu-ming">公羊傳</span>曰：「下平曰隰。」</span>田一歲曰菑，<span class="jiazhu">今江東呼初耕地反草爲菑。</span>二歲曰新田，<span class="jiazhu"><span class="shu-ming">詩</span>曰：「于彼新田。」</span>三歲曰畬。<span class="jiazhu"><span class="shu-ming">易</span>曰：「不菑，畬。」○畬，音於。</span>野。<span class="jianshu"><span class="yinwen">疏</span>「邑外」至「曰畬」。○釋曰：此釋郊野之地遠近高下不同之名也。云「邑外謂之郊」者，邑，國都也。謂國都城之外名郊也。云「郊外謂之牧」者，言可放牧也。<span class="shu-ming">書·牧誓</span>云：「王朝至於商郊牧野，乃誓」是也。云「牧外謂之野」者，言牧外之地名野。<span class="shu-ming">詩</span>傳云：「郊外曰野」者，以細別言之，則郊外之地名牧，牧外之地名野；若大判而言，則野者郊外通名。故<span class="shu-ming">周禮</span>六遂在遠郊之外。<span class="shu-ming">遂人</span>職云「凡治野田」，是其郊外之地總稱野也。云「野外謂之林」者，言野外之地名林，以其去都邑遠，薪采者少，其地可長平林，因名云也。云「林外謂之坰」者，言林外之地，最爲遠野，名坰。<span class="shu-ming">魯頌</span>云：「駉駉牡馬，在坰之野。」毛傳云「坰，遠野」是也。</span><span class="jianshu">○注「邑國」至「里也」。○釋曰：云「邑，國都也」者，案<span class="shu-ming">周禮</span>四縣爲都，四井爲邑。<span class="shu-ming">春秋</span>莊二十八年<span class="shu-ming">左氏傳</span>曰：「凡邑有宗廟先君之主曰都，無曰邑。」然則邑與都異。此爲一者，彼對文之例耳。但都者聚居之處，故<span class="shu-ming">詩·小雅</span>云：「彼都人士。」<span class="shu-ming">說文</span>云：「邑，國也。」是天子諸侯所居國城，或謂之邑，或謂之都。故以國都解邑也。云「假令百里之國，五十里之界，界各十里也」者，以其百里之國，國都在中。去境五十里，每十里而異其名，則坰爲邊畔，去國最遠。故毛傳以爲遠野也。此「假令」者，據小國言之。郊爲遠郊，牧、野、林、坰，自郊外爲差耳。然則郊之遠近，計國境之廣狹以爲差也。<span class="shu-ming">聘禮</span>云：賓「及郊」。</span><span class="jianshu">○注云：「郊，遠郊。周制，天子畿內千里，遠郊百里，以此差之，遠郊，上公五十里，侯四十里，伯三十里，子二十里，男十里也。近郊各半之。是鄭之所約也。是以<span class="shu-ming">司馬法</span>云：「王國百里爲遠郊。」又此經從邑之外止有五名，明當每皆百里，故知遠郊百里也。知近郊半之者，<span class="shu-ming">書</span>序云：「周公既沒，命君陳分正東郊成周。」於時周都王城而謂成周爲東郊，則成周在其郊也，於漢王城爲河南，成周爲洛陽，相去不容百里，則所言郊者謂近郊。故鄭注云：「天子近郊五十里。」今河南、洛陽相去則然。是鄭以河南、洛陽約近郊之里數也。<span class="shu-ming">周禮</span>杜子春注云：「五十里爲近郊。」<span class="shu-ming">白虎通</span>亦云：「近郊五十里，遠郊百里。」是儒者相傳爲然也。○「下濕曰隰」者，謂地形痹下而水濕者。李巡曰：「下濕，謂土地窊下常沮洳，名爲隰也。」云「大野曰平」者，大野之澤一名平，魯有大野是也。云「廣平曰原」者，謂澤之廣平者亦名原。漢以平原爲郡名，屬青州。云「高平曰陸，大陸曰阜，大阜曰陵，大陵曰阿」者，李巡曰：「高平，謂土地豐正名爲陸。土地高大名曰阜，最大名爲陵，陵之大者名阿。」<span class="shu-ming">詩·大雅·皇矣</span>云：「無矢我陵，我陵我阿。」是也。此上七者，或萊沛沮洳，或險峭磽確，雖不可種穀給食，亦得其名也。云「可食曰原，陂者曰阪，下者曰隰」，此三者，釋地形雖有高下不平，皆可種穀給食。高而可食者名原。<span class="shu-ming">詩·大雅</span>云：「篤公劉，于胥斯原。」是也。陂陀不平而可食者名阪。<span class="shu-ming">詩·小雅·正月</span>云：「瞻彼阪田，有菀其特。」是也。下平而可食者名隰。本作濕，誤。</span><span class="jianshu">○注「<span class="shu-ming">公羊傳</span>曰：『下平曰隰。』」○釋曰：此昭元年傳文也。案，彼云：「晉荀吳帥師敗狄於太原，此大鹵也。曷爲謂之大原？地物從中國，邑人名從主人。原者何？上平曰原，下平曰隰。」何休云：「分別之者，地勢各有所生，原宜粟，隰宜麥，當教民所宜，因以制貢賦。」是也。○田一歲曰菑，二歲曰新田，三歲曰畬。○釋曰：此釋耕田年歲遠近名義不同之事也。菑者，災也。畬，和柔之意也。孫炎云：「菑，始災殺其草木也。新田，新成柔田也。畬，和也，田舒緩也。」郭云：「今江東呼初耕地反草爲菑。」</span><span class="jianshu">○注「<span class="shu-ming">詩</span>曰：『于彼新田。』」○釋曰：此<span class="shu-ming">小雅·采芑</span>篇文也。案，彼云：「薄言采芑，于彼新田，於此菑畝。」毛傳取此文爲說，故引爲證也。</span><span class="jianshu">○注「<span class="shu-ming">易</span>曰：『不菑，畬。』」○釋曰：此<span class="shu-ming">無妄·六二</span>爻辭也。鄭注亦取此文，故引以爲證也。</span><span class="jianshu">○注「野」。○釋曰：此亦題上事也。上自「邑外謂之郊」以下，雖遠近高下其名不同，野爲總稱，故題云「野」。</span></p>
<p class="em2" id="p20"><a class="gg-link" href="#p20" onclick="return changeColor(this);"></a>東至於泰遠，西至於邠國，南至於濮鉛，北至於祝栗，謂之四極。<span class="jiazhu">皆四方極遠之國。○邠，彬。濮，卜。</span>觚竹、北戶、西王母、日下，謂之四荒。<span class="jiazhu">觚竹在北，北戶在南，西王母在西，日下在東，皆四方昏荒之國，次四極者。○觚，音孤。</span>九夷、八狄、七戎、六蠻，謂之四海。<span class="jiazhu">九夷在東，八狄在北，七戎在西，六蠻在南，次四荒者。</span>岠齊州以南戴日爲丹穴，<span class="jiazhu">岠，去也。齊，中也。</span>北戴斗極爲空桐，<span class="jiazhu">戴，值。</span>東至日所出爲大平，西至日所入爲大蒙。<span class="jiazhu">即蒙汜也。</span>大平之人仁，丹穴之人智，大蒙之人信，空桐之人武。<span class="jiazhu">地氣使之然也。</span>四極。<span class="jianshu"><span class="yinwen">疏</span>「東至」至「人武」。○釋曰：此釋九州之外、四方極遠之國名及其人性稟氣不同也。泰遠、邠國、濮鉛、祝栗，此四方極遠之國名也。「觚竹」者，<span class="shu-ming">漢書·地理志</span>遼西令支有「孤竹城」，是乎？「北戶」者，即日南郡是也。顏師古曰：「言其在日之南，所謂北戶以向日者。」「西王母」者，<span class="shu-ming">山海西荒經</span>云：「西海之中，流沙之濱，赤水之後，黑水之前，有大山，名昆侖之丘。」「有人，戴勝，虎齒，有尾，穴處，名曰西王母。」又<span class="shu-ming">穆天子傳</span>曰：「天子賓于西王母，乃紀其跡於弇山，名曰西王母之山。」是也。「日下」者，謂日所出處其下之國也。<span class="shu-ming">山海東荒經</span>云：「大荒之中，有山名曰大言，日月所出。」「有波谷山者，有大人之國。」又云：「大荒之中，有山名曰合虛，日月所出，有中容之國。」如此之類是也。云「謂之四荒」者，言聲教不及，無禮義文章，是四方昏荒之國也，在土四極之內。云：「九夷、八狄、七戎、六蠻，謂之四海」者，孫炎云：「海之言晦，晦暗於禮義也。」</span><span class="jianshu">○注「九夷」至「荒者」。○釋曰：知在東、西、南、北者，以<span class="shu-ming">曲禮</span>云「其在東夷、北狄、西戎、南蠻，雖大曰子」故也。案<span class="shu-ming">風俗通</span>云：東方人，好生，萬物抵觸地而出。夷者，抵也。其類有九，依<span class="shu-ming">東夷傳</span>夷有九種：「曰畎夷、一夷、方夷、黃夷、白夷、赤夷、玄夷、風夷、陽夷。」又「一曰玄菟，二曰樂浪，三曰高驪，四曰滿飾，五曰鳧更，六曰索家，七曰東屠，八曰倭人，九曰天鄙」。「蠻」者，<span class="shu-ming">風俗通</span>云：君臣同川而浴，極爲簡慢。蠻者，慢也。其類有八，李巡云：「一曰天竺，二曰咳首，三曰僬僥，四曰跛踵，五曰穿胸，六曰儋耳，七曰狗軌，八曰旁春。」「戎」者，<span class="shu-ming">風俗通</span>云：斬伐殺生，不得其中。戎者，凶也。其類有六，李巡云：「一曰僥夷，二曰戎夫，三曰老白，四曰耆羌，五曰鼻息，六曰天剛。」「狄」者，<span class="shu-ming">風俗通</span>云：父子嫂叔，同穴無別。狄者，辟也，其行邪辟。其類有五，李巡云：「一曰月支，二曰穢貊，三曰匈奴，四曰單于，五曰白屋。」案，李巡所注<span class="shu-ming">爾雅</span>本，「謂之四海」下更三句云：「八蠻在南方，六戎在西方，五狄在北方」，故得此解。孫炎、郭氏諸本皆無此三句。案<span class="shu-ming">明堂位</span>稱九夷、八蠻、六戎、五狄。<span class="shu-ming">周禮·職方氏</span>掌「四夷八蠻，七閩九貉，五戎六狄之人」。鄭注云：「四、八、七、九、五、六，周之所服國數也。」遍檢經傳，四夷之數參差不同。先儒舊解，此<span class="shu-ming">爾雅</span>上文殷制，<span class="shu-ming">明堂位</span>及<span class="shu-ming">職方</span>並<span class="shu-ming">爾雅</span>下文皆爲周制。義或當然。此在四荒之內，九州之外，於王者世一見。<span class="shu-ming">周禮</span>曰：「九州之外謂之蕃國，世一見」是也，故云「次四荒者」。○「岠齊州以南戴日爲丹穴」。○釋曰：此明四海之中別有下四種之名也。岠，去也。齊，中也。中州猶言中國也。戴，值也。言去中國以南，北戶以北，值日之下，其處名丹穴。天老說鳳云：「濯羽弱水，莫宿丹穴。」又<span class="shu-ming">山海經</span>云：禱過山「東五百里，曰丹穴山」是乎？云「北戴斗極爲空桐」者，斗，北斗也。極者，中宮天極星。其一明者，泰一之常居也。以其居天之中，故謂之極。極，中也。北斗拱極，故云斗極。值此斗極之下，其處名空桐。</span><span class="jianshu">○注「即蒙汜也」。○釋曰：即者，即<span class="shu-ming">淮南子</span>云：「日出扶桑，入於蒙汜」是也。</span><span class="jianshu">○注「地氣使之然也」。○釋曰：言是土地之氣剛柔不同，使之仁、智、信、武耳。若<span class="shu-ming">考工記</span>云：「鄭之刀，宋之斤，魯之削，吳越之劍，遷乎其地而弗能爲良，地氣然也。」</span></p>
</div></body></html>