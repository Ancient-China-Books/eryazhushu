<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html lang="zh-Hant" xml:lang="zh-Hant" xmlns="http://www.w3.org/1999/xhtml"><head><meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/><title>爾雅-釋獸第十八</title><script src="../Styles/main.js" type="text/javascript"></script></head><body><div id="text">
<div class="section" id="title-0"><h1>釋獸第十八</h1><hr/></div>
<p class="jianshu"><span class="yinwen">疏</span>「釋獸第十八」。○釋曰：<span class="shu-ming">釋鳥</span>云：「四足而毛謂之獸。」<span class="shu-ming">說文</span>云：「獸，守備也。」此篇釋其名狀，故曰釋獸。</p>
<p class="em2" id="p0"><a class="gg-link" href="#p0" onclick="return changeColor(this);"></a>麋：牡，麔；牝，麎；其子，䴠；<span class="jiazhu"><span class="shu-ming">國語</span>曰：「獸長麛䴠。」</span>其跡，躔。<span class="jiazhu">腳所踐處。</span>絕有力，狄。<span class="jiazhu">○麔，音咎。麎，音辰。䴠，於兆切。</span><span class="jianshu"><span class="yinwen">疏</span>「麋牡」至「力狄」。○釋曰：此釋麋之種類也。<span class="shu-ming">說文</span>云：「鹿屬也。冬至解其角。」<span class="shu-ming">春秋·莊十七年</span>：「冬，多麋。」麋，總名也。其牡者名麔，其牝者名麎。<span class="shu-ming">詩·吉日</span>云「其麎孔有」是也。其所生之子名䴠。其腳跡所踐之處名躔，其絕異壯大有力者名狄也。</span><span class="jianshu">○注「<span class="shu-ming">國語</span>曰：『獸長麛䴠。』」○釋曰：此<span class="shu-ming">魯語</span>文也。魯「宣公夏濫於泗淵，里革斷其罟而棄之，曰：『且夫山不槎蘖，澤不伐夭，魚禁鯤鮞，獸長麛䴠，鳥翼鷇卵，蟲舍蚳蝝，蕃庶物也，古之訓也。今魚方別孕，不教魚長，又行網罟，貪無藝也。』」韋昭云：「鹿子曰麛，麋子曰䴠。」是其事也。</span></p>
<p class="em2" id="p1"><a class="gg-link" href="#p1" onclick="return changeColor(this);"></a>鹿：牡，麚；牝，麀；其子，麛；其跡，速；絕有力，𪊑。<span class="jiazhu">○麚，音加。麀，於牛切。麛，音迷。𪊑，音堅。</span><span class="jianshu"><span class="yinwen">疏</span>「鹿牡」至「力𪊑」。○釋曰：此辨鹿之種類也。<span class="shu-ming">說文</span>云：鹿，解角獸也。群萃善走者也。其牡名麚，其牝名麀。<span class="shu-ming">詩·小雅</span>云：「麀鹿麌麌。」其跡名速，絕有力者名𪊑。</span></p>
<p class="em2" id="p2"><a class="gg-link" href="#p2" onclick="return changeColor(this);"></a>麕：牡，麌；<span class="jiazhu"><span class="shu-ming">詩</span>曰：「麀鹿麌麌。」鄭康成解即謂此也。但重言耳。○麕，音君。麌，魚矩切。</span>牝，麜；其子，麆；其跡，解，絕有力，豜。<span class="jiazhu">○麜，音栗。麆，音助。豜，五見切。</span><span class="jianshu"><span class="yinwen">疏</span>「麕牡麌」至「力豜」。○釋曰：此辨麕之種類也。<span class="shu-ming">說文</span>云：「麕，麞也。」麕，其總名也。牡名麌，牝名麜，其子名麆，其跡名解，絕有力名豜。</span><span class="jianshu">○注「<span class="shu-ming">詩</span>曰」至「言耳」。○釋曰：<span class="shu-ming">詩·小雅·吉日</span>篇文。鄭箋云：「麕，牡曰麌。麌復麌，言多也。」是鄭康成解即謂此也。云「但重言耳」者，謂再言麌也。</span></p>
<p class="em2" id="p3"><a class="gg-link" href="#p3" onclick="return changeColor(this);"></a>狼：牡，獾；牝，狼；其子，獥；絕有力，迅。<span class="jiazhu">○獥，音亦。</span><span class="jianshu"><span class="yinwen">疏</span>「狼牡」至「力迅」。○釋曰：此辨狼之種類也。舍人曰：「狼，牡名獾，牝名狼，其子名獥，絕有力者名迅。」孫炎曰：「迅，疾也。」<span class="shu-ming">詩·齊風</span>云：「並驅從兩狼兮。」陸機<span class="shu-ming">疏</span>云：「其鳴能小能大，善爲小兒啼聲，以誘人。去數十步，其猛健者，雖善用兵者不能免也。其膏可煎和，其皮可爲裘，故<span class="shu-ming">禮記</span>『狼臅膏』，又曰『君之右虎裘，厥左狼裘』是也。」</span></p>
<p class="em2" id="p4"><a class="gg-link" href="#p4" onclick="return changeColor(this);"></a>兔子，嬎；<span class="jiazhu">俗呼曰𨿮。</span>其跡，迒；絕有力，欣。<span class="jiazhu">○嬎，芳萬切。迒，音剛。</span><span class="jianshu"><span class="yinwen">疏</span>「兔子，嬎」至「力欣」。○釋曰：此辨兔之種類也。崔豹<span class="shu-ming">古今注</span>云：「兔有九孔。」<span class="shu-ming">論衡</span>曰：「兔舐豪而孕，及其生子，從口而出，其子名嬎。」郭云：「俗呼曰𨿮。」其跡名迒。<span class="shu-ming">字林</span>云：「迒，兔道也。」絕有力名欣。</span></p>
<p class="em2" id="p5"><a class="gg-link" href="#p5" onclick="return changeColor(this);"></a>豕子，豬。<span class="jiazhu">今亦曰彘，江東呼豨，皆通名。</span>䝐，豶。。<span class="jiazhu">俗呼小豶豬爲子。○䝐，音偉。豶，音墳</span>么，幼。<span class="jiazhu">最後生者，俗呼爲么豚。○么，音腰。</span>奏者豱。<span class="jiazhu">今豬，短頭，皮理腠蹙。○奏，音腠。豱，音溫。</span>豕生三，豵；二，師；一，特。<span class="jiazhu">豬生子常多，故別其少者之名。○豵，音宗。</span>所寢，橧。<span class="jiazhu">橧，其所臥蓐。○橧，音繒。</span>四豴皆白，豥。<span class="jiazhu"><span class="shu-ming">詩</span>云：「有豕白蹢。」蹢，蹄也。○豴，音滴。豥，音垓。</span>其跡，刻。絕有力，䝈。<span class="jiazhu">即豕高五尺者。○䝈，音厄。</span>牝，豝。<span class="jiazhu"><span class="shu-ming">詩</span>云：「一發五豝。」○豝，音巴。</span><span class="jianshu"><span class="yinwen">疏</span>「豕子」至「牝豝」。○釋曰：此辨豕之種類也。其子名豬。郭云：「今亦曰彘，江東呼豨，皆通名也。」<span class="shu-ming">說文</span>云：「豬，豕而三毛叢居者。」<span class="shu-ming">字林</span>云：「豕，後蹄廢謂之彘。」<span class="shu-ming">小爾雅</span>云：「彘，豬也。其子曰豚，大者謂之豜。」<span class="shu-ming">方言</span>云：「北燕朝鮮之間謂之豭，關東西或謂之彘，或謂之豕。南楚謂之豨。其子或謂之豚，或謂之豯，音奚。吳揚之間謂之豬子。」云䝐，豶」者，舍人曰：「䝐，一名豶。」郭云：「俗呼小豶豬爲䝐子。」豶謂犍豬也。云：「么，幼」者，豕之最後生者名也。郭云：「最後生者，俗呼爲么豚。」云「奏者豱」者，謂皮理腠蹙者名豱。郭云：「今豱豬，短頭，皮理腠蹙。」云「豕生三，豵；二，師；一，特」者，郭云：「豬生子常多，故別其少者之名。」<span class="shu-ming">詩·召南</span>云：「一發五豵。」鄭箋云：「豕生三曰豵。」張逸問曰：「豕生三曰豵，不知母豕也？豚也？」答曰：「豚也，過三以往猶謂之豵，以自三以上更無名也。」故知過三亦爲豵。其生子二者爲師，一者爲特。云「所寢，橧」者，郭云：「橧，其所臥蓐。」<span class="shu-ming">方言</span>云「其檻及蓐曰橧」是也。舍人曰：「豕所寢草名爲橧。」某氏曰：「臨淮人謂野豬所寢爲橧。」李巡曰：「豬臥處名橧。」 橧是所居之處。云「四豴皆白，豥」者，豴，蹄也。豕四蹄皆白名豥。其跡名刻。絕有力名䝈，即下篇「豕高五尺」者也。云「牝，豝」者，豕之牝者名豝。</span><span class="jianshu">○注「<span class="shu-ming">詩</span>云：『有豕白蹢。』○釋曰：<span class="shu-ming">小雅·漸漸之石</span>篇文也。案<span class="shu-ming">詩經</span>直云「白蹢」，不云「豥」，則白蹢不知幾蹄白。而郭氏引之者，以<span class="shu-ming">爾雅</span>主謂釋<span class="shu-ming">詩</span>，<span class="shu-ming">詩</span>中言「豕白蹢」惟此而巳，故知本以訓此也。鄭箋以「豥」爲「駭」，駭者，躁疾之言也。駭與豥字異義同。</span><span class="jianshu">○注「<span class="shu-ming">詩</span>云：『一發五豝。』」○釋曰：<span class="shu-ming">召南·騶虞</span>篇文也。毛傳云：「豕牝曰豝。虞人翼五豝，以待公之發。」鄭箋云：「君射一發而翼五豝者，戰禽獸之命也。戰之者，仁心之至。」是也。</span></p>
<p class="em2" id="p6"><a class="gg-link" href="#p6" onclick="return changeColor(this);"></a>虎竊毛謂之虦貓。<span class="jiazhu">竊，淺也。<span class="shu-ming">詩</span>曰：「有貓有虎。」</span><span class="jianshu"><span class="yinwen">疏</span>「虎竊毛謂之虦貓」。○釋曰：竊，淺也。虎之淺毛者，別名虦貓。</span><span class="jianshu">○注「<span class="shu-ming">詩</span>曰：『有貓有虎。』」○釋曰：<span class="shu-ming">詩·大雅·韓弈</span>篇文也。</span></p>
<p class="em2" id="p7"><a class="gg-link" href="#p7" onclick="return changeColor(this);"></a>貘，白豹。<span class="jiazhu">似熊，小頭庳腳，黑白駁，能舐食銅鐵及竹骨。骨節強直。中實少髓，皮辟濕，或曰豹白色者別名貘。○貘，音陌。</span><span class="jianshu"><span class="yinwen">疏</span>「貘，白豹」。○釋曰：貘，一名白豹。<span class="shu-ming">字林</span>云：「似熊而白黃，出蜀郡。」一曰白豹。郭云：「熊，小頭庳腳，黑白駁，能舐食銅鐵及竹骨。骨節強直。中實少髓，皮辟濕，或曰豹白色者別名貘。」</span></p>
<p class="em2" id="p8"><a class="gg-link" href="#p8" onclick="return changeColor(this);"></a>甝，白虎。<span class="jiazhu">漢宣帝時，南郡獲白虎，獸其皮、骨、爪牙。○甝，音含。</span><span class="jianshu"><span class="yinwen">疏</span>「甝，白虎」。○釋曰：白虎一名甝。漢宣帝時，南郡獲白虎，獻其皮、骨、爪牙。</span></p>
<p class="em2" id="p9"><a class="gg-link" href="#p9" onclick="return changeColor(this);"></a>虪，黑虎。<span class="jiazhu">晉永嘉四年，建平秭歸縣檻得之。狀如小虎而黑，毛深者爲班。<span class="shu-ming">山海經</span>云：幽都山多玄虎、玄豹。○虪，式六切。</span><span class="jianshu"><span class="yinwen">疏</span>「虪，黑虎」。○釋曰：黑虎，一名虪。郭云「晉永嘉四年，建平秭歸縣檻得之。狀如小虎而黑，毛深者爲班。<span class="shu-ming">山海經</span>云：幽都山多玄虎、玄豹」者，案<span class="shu-ming">海內經</span>云：「北海之內，有山，名曰幽都之山，黑水出焉。其上有玄鳥、玄蛇、玄豹、玄虎。」是也。</span></p>
<p class="em2" id="p10"><a class="gg-link" href="#p10" onclick="return changeColor(this);"></a>貀，無前足。<span class="jiazhu">晉太康七年，召陵扶夷縣檻得一獸，似狗，豹文，有角，兩足，即此種類也。或說貀似虎而黑，無前兩足。○貀，女滑切。</span><span class="jianshu"><span class="yinwen">疏</span>「貀，無前足」。○釋曰：<span class="shu-ming">字林</span>云：「獸無前足，似虎而黑者名貀。」郭云：「晉大康七年，召陵扶夷縣檻得一獸，似狗，豹文，有角，兩腳，即此種類也。或說貀似虎而黑，無前兩足。」</span></p>
<p class="em2" id="p11"><a class="gg-link" href="#p11" onclick="return changeColor(this);"></a>鼳，鼠身長須而賊，秦人謂之小驢。<span class="jiazhu">鼳，似鼠而馬蹄，一歲千斤，爲物殘賊。○鼳，古役切。</span><span class="jianshu"><span class="yinwen">疏</span>「鼳，鼠身」至「小驢」。○釋曰：鼳，獸名也。身如鼠，有長須，而賊害於物，秦人呼爲小驢。郭云：「鼳，似鼠而馬蹄，一歲千斤，爲物殘賊。」</span></p>
<p class="em2" id="p12"><a class="gg-link" href="#p12" onclick="return changeColor(this);"></a>熊虎醜，其子，狗；絕有力，麙。<span class="jiazhu">律曰：捕虎一，購錢三千，其狗半之。○麙，音岩。</span><span class="jianshu"><span class="yinwen">疏</span>「熊虎醜」至「力麙」。○釋曰：醜，類也。熊虎之類，其子名狗。絕有力名麙。郭云：「律曰：捕虎一，購錢三千，其狗半之。」此當時之律也。引之以證虎子名狗之義也。</span></p>
<p class="em2" id="p13"><a class="gg-link" href="#p13" onclick="return changeColor(this);"></a>貍子，𧳙。<span class="jiazhu">今或呼豾貍。○𧳙，音曳。</span><span class="jianshu"><span class="yinwen">疏</span>「貍子，𧳙」。○釋曰：<span class="shu-ming">字林</span>云：「貍，伏獸，似貙，其子名𧳙。」郭云「今或呼豾貍」者，<span class="shu-ming">字林</span>云：「豾貍也。」</span></p>
<p class="em2" id="p14"><a class="gg-link" href="#p14" onclick="return changeColor(this);"></a>貈子，貆。<span class="jiazhu">其雌者名𧴙。今江東呼貉爲𧲱𧳅。○貈，乎各切。貆，音丸。</span><span class="jianshu"><span class="yinwen">疏</span>「貈子，貆」。○釋曰：<span class="shu-ming">字林</span>云：「貈似狐，善睡，其子名貆。」郭云：「其雌者名𧴙。今江東呼貉爲𧲱𧳅。」<span class="shu-ming">字林</span>云：「𧲱，貍類。貁，謂之𧳅。」<span class="shu-ming">廣雅</span>云：「𧳅，貁也。」然則皆貈之通名也。</span></p>
<p class="em2" id="p15"><a class="gg-link" href="#p15" onclick="return changeColor(this);"></a>貒子，貗。<span class="jiazhu">貒豚也，一名獾。○貒，音湍。貗，其禹切。</span><span class="jianshu"><span class="yinwen">疏</span>「貒子，貗」。○釋曰：<span class="shu-ming">字林</span>云：「貒獸似豕而肥。」其子名貗。郭云：「貒豚也，一名獾。」</span></p>
<p class="em2" id="p16"><a class="gg-link" href="#p16" onclick="return changeColor(this);"></a>貔，白狐。其子，豰。<span class="jiazhu">一名執夷，虎豹之屬。○貔，音毗。豰，火卜切。</span><span class="jianshu"><span class="yinwen">疏</span>「貔，白狐。其子，豰」。○釋曰：<span class="shu-ming">字林</span>云：「貔，豹屬，一名白狐。其子名豰。」郭云：「一名執夷，虎豹之屬。」<span class="shu-ming">詩·大雅</span>云：「獻其貔皮。」陸機<span class="shu-ming">疏</span>云：「貔似虎，或曰似熊。一名執夷，一名白狐。遼東人謂之白羆。」</span></p>
<p class="em2" id="p17"><a class="gg-link" href="#p17" onclick="return changeColor(this);"></a>麝父，麕足。<span class="jiazhu">腳似麕有香。○父，音甫。</span><span class="jianshu"><span class="yinwen">疏</span>「麝父，麕足」。○釋曰：<span class="shu-ming">字林</span>云：「小鹿有香，其足似獐，故云麕足。」郭云：「腳似麕有香。」</span></p>
<p class="em2" id="p18"><a class="gg-link" href="#p18" onclick="return changeColor(this);"></a>豺，狗足。<span class="jiazhu">腳似狗。</span><span class="jianshu"><span class="yinwen">疏</span>「豺，狗足」。○釋曰：<span class="shu-ming">說文</span>云：「豺，狼屬，狗聲。」郭云：「腳似狗。」貪殘之獸。<span class="shu-ming">左傳</span>云：「戎狄豺狼，不可厭也。」</span></p>
<p class="em2" id="p19"><a class="gg-link" href="#p19" onclick="return changeColor(this);"></a>貙獌，似貍。<span class="jiazhu">今山民呼貙虎之大者爲貙豻。音岸。○貙，音樞。獌，音萬。</span><span class="jianshu"><span class="yinwen">疏</span>「貙獌，似貍」。○釋曰：<span class="shu-ming">字林</span>云：「貙似貍而大，一名獌。」郭云：「今山民呼貙虎之大者貙豻。」<span class="shu-ming">字林</span>云：「豻，胡地野狗，似狐，黑喙，皆貙之類。」故又呼貙豻。</span></p>
<p class="em2" id="p20"><a class="gg-link" href="#p20" onclick="return changeColor(this);"></a>羆，如熊，黃白文。<span class="jiazhu">似熊而長頭高腳，猛憨多力，能拔樹木，關西呼曰羆。</span><span class="jianshu"><span class="yinwen">疏</span>「羆，如熊，黃白文」。○釋曰：舍人曰：「羆如熊，色黃白也。」郭云：「似熊而長頭高腳，猛憨多力，能拔樹木，關西呼曰羆。」<span class="shu-ming">詩·大雅·韓奕</span>云：「赤豹黃羆。」陸機<span class="shu-ming">疏</span>云：「羆有黃羆，有赤羆，大於熊。其脂如熊，白而粗理，不如熊白美也。」</span></p>
<p class="em2" id="p21"><a class="gg-link" href="#p21" onclick="return changeColor(this);"></a>麢，大羊。<span class="jiazhu">麢羊似羊而大，角圓銳，好在山崖間。○麢，音零。</span><span class="jianshu"><span class="yinwen">疏</span>「麢，大羊」。○釋曰：羊之大者名麢。郭云：「麢羊似羊而大，角圓銳，好在山崖間。」陶注<span class="shu-ming">本草</span>云：今出建平、宜都諸蠻中及西域。多兩角，有一角者爲勝。角甚多節，蹙蹙圓繞。別有山羊極長，唯一邊有節，節亦疏大，而不入用。羌夷云，只此名麢羊。</span></p>
<p class="em2" id="p22"><a class="gg-link" href="#p22" onclick="return changeColor(this);"></a>麠，大麃，牛尾，一角。<span class="jiazhu">漢武帝郊雍，得一角獸，若麃然，謂之麟者，此是也。麃即獐。○麠，音京。麃，音炮。</span><span class="jianshu"><span class="yinwen">疏</span>「麠大」至「一角」。○釋曰：麃，獐也。大獐牛尾、一角者名麠。即所謂麟也。郭云「漢武帝郊雍，得一角獸，若麃然謂之麟者，此是也」者，<span class="shu-ming">漢書·郊祀志</span>文也。麃，即獐也。</span></p>
<p class="em2" id="p23"><a class="gg-link" href="#p23" onclick="return changeColor(this);"></a>𪊨，大麕，旄毛，狗足。<span class="jiazhu">旄毛，㺜長。○𪊨，音几。旄，音帽。</span><span class="jianshu"><span class="yinwen">疏</span>「𪊨大」至「狗足」。○釋曰：麕亦獐也。旄毛，㺜長毛也。大獐毛長、狗足者，名𪊨。<span class="shu-ming">山海經</span>云：女几山，其獸多麖。</span></p>
<p class="em2" id="p24"><a class="gg-link" href="#p24" onclick="return changeColor(this);"></a>魋如小熊，竊毛而黃。<span class="jiazhu">今建平山中有此獸，狀如熊而小，毛麆淺赤黃色，俗呼爲赤熊，即魋也。○魋，音頹。</span><span class="jianshu"><span class="yinwen">疏</span>「魋如」至「而黃」。○釋曰：竊，淺也。獸如小熊，淺毛而黃者名魋。郭云：「今建平山中有此獸，狀如熊而小，毛麆淺赤黃色，俗呼爲赤熊，即魋也。」</span></p>
<p class="em2" id="p25"><a class="gg-link" href="#p25" onclick="return changeColor(this);"></a>窫貐，類貙，虎爪，食人，迅走。<span class="jiazhu">迅，疾。○窫，烏八切。貐，羊玉切。</span><span class="jianshu"><span class="yinwen">疏</span>「窫貐」至「迅走」。○釋曰：迅，疾也。窫貐之獸，其狀類貙而虎爪，食人，疾走。<span class="shu-ming">山海經</span>云：少咸山有獸，「狀如牛，而赤身、人面、馬足，名曰窫窳，其音如嬰兒，食人。」其名與此同，其狀與此錯。</span></p>
<p class="em2" id="p26"><a class="gg-link" href="#p26" onclick="return changeColor(this);"></a>狻麑，如虦貓，食虎豹。<span class="jiazhu">即師子也，出西域。漢順帝時疏勒王來獻犎牛及師子。<span class="shu-ming">穆天子傳</span>曰：「狻猊日走五百里。」</span><span class="jianshu"><span class="yinwen">疏</span>「狻麑」至「虎豹」。○釋曰：即師子也，出西域。其狀如虦貓，食虎豹，善走者也。</span><span class="jianshu">○注「漢順帝」至「百里」。○釋曰：云「漢順帝時疏勒王來獻犎牛及師子」者，案<span class="shu-ming">後漢·帝紀</span>云：「孝順帝諱保，安帝之子也。」陽嘉三年，「疏勒國獻師子、犎牛」。注引<span class="shu-ming">東觀記</span>曰：「疏勒王盤遣使文時詣闕獻師子，似虎，正黃，有髯耏，尾端茸毛，大如斗。封牛，其領上肉隆起，若封然，因以名之，即今之峰牛。」是也。云「<span class="shu-ming">穆天子傳</span>曰：『狻猊日走五百里』」，案<span class="shu-ming">穆天子傳</span>云柏天曰「名獸使足，狻猊、野馬走五百里」是也。</span></p>
<p class="em2" id="p27"><a class="gg-link" href="#p27" onclick="return changeColor(this);"></a>驨，如馬，一角；不角者，騏。<span class="jiazhu">元康八年，九真郡獵得一獸，大如馬，一角，角如鹿茸，此即驨也。今深山中人時或見之，亦有無角者。○驨，胡圭切。</span><span class="jianshu"><span class="yinwen">疏</span>「驨如」至「者騏」。○釋曰：驨，獸名也。狀如馬，一角。不角者，名騏。郭云：「元康八年，九真郡獵得一獸，大如馬，一角，角如鹿茸，此即驨也。今深山中人時或見之，亦有無角者。」</span></p>
<p class="em2" id="p28"><a class="gg-link" href="#p28" onclick="return changeColor(this);"></a>羱，如羊。<span class="jiazhu">羱羊，似吳羊而大角，角橢，出西方。○羱，音元。</span><span class="jianshu"><span class="yinwen">疏</span>「羱，如羊」。○釋曰：<span class="shu-ming">字林</span>云：「野羊大角者也。」郭云：「羱羊，似吳羊而大角，角橢，出西方。」橢，謂狹而長也。</span></p>
<p class="em2" id="p29"><a class="gg-link" href="#p29" onclick="return changeColor(this);"></a>麐，麕身，牛尾，一角。<span class="jiazhu">角頭有肉。<span class="shu-ming">公羊傳</span>曰：「有麕而角。」○麐，音鄰。</span><span class="jianshu"><span class="yinwen">疏</span>「麐，麕身，牛尾，一角」。○釋曰：李巡曰：「麐，瑞應獸名。」孫炎曰：「靈獸也。」京房<span class="shu-ming">易傳</span>曰：「麐，麕身，牛尾，狼額，馬蹄，有五彩，腹下黃，高丈二。」<span class="shu-ming">詩·周南</span>云：「麟之趾。」毛傳云：「麟信而應禮，以足至者也。」鄭箋云：「麟角之末有肉，示有武而不用。」陸機<span class="shu-ming">疏</span>云：「麟，麕身，牛尾，馬足，黃色，圓蹄，一角，角端有肉。音中鍾呂，行中規矩。遊必擇地，詳而後處。不履生蟲，不踐生草，不群居，不侶行。不入陷阱，不罹羅網。王者至仁則出。」今並州界有麟，大小如鹿，非瑞應麟也。故司馬相如賦曰「射麋腳麟」。謂此麟也。</span><span class="jianshu">○注「<span class="shu-ming">公羊傳</span>曰：『有麕而角。』」○釋曰：案<span class="shu-ming">春秋</span>哀十四年春「西狩獲麟」。<span class="shu-ming">公羊傳</span>云：「有以告者，曰『有麕而角者』。孔子曰：『孰爲來哉，孰爲來哉！』」是其事也。</span></p>
<p class="em2" id="p30"><a class="gg-link" href="#p30" onclick="return changeColor(this);"></a>猶，如麂，善登木。<span class="jiazhu">健上樹。○麂，音几。</span><span class="jianshu"><span class="yinwen">疏</span>「猶如麂，善登木」。○釋曰：<span class="shu-ming">說文</span>云：「猶，貜屬」也。其狀如麂，爲獸健捷，善能上樹。</span></p>
<p class="em2" id="p31"><a class="gg-link" href="#p31" onclick="return changeColor(this);"></a>貄，脩毫。<span class="jiazhu">毫毛長。○貄，音四。</span><span class="jianshu"><span class="yinwen">疏</span>「貄，脩毫」。○釋曰：脩，長也。<span class="shu-ming">廣雅</span>云：「㲦毛謂之毫。」言貄獸體多長毛。</span></p>
<p class="em2" id="p32"><a class="gg-link" href="#p32" onclick="return changeColor(this);"></a>貙，似貍。<span class="jiazhu">今貙虎也。大如狗，文如貍。</span><span class="jianshu"><span class="yinwen">疏</span>「貙，似貍」。○釋曰：貙獸，其文似貍。郭云：「今貙虎也。大如狗，文如貍。」</span></p>
<p class="em2" id="p33"><a class="gg-link" href="#p33" onclick="return changeColor(this);"></a>兕，似牛。<span class="jiazhu">一角，青色，重千斤。</span><span class="jianshu"><span class="yinwen">疏</span>「兕，似牛」。○釋曰：郭云：「一角，青色，重千斤。」<span class="shu-ming">說文</span>云：「兕，如野牛，青毛，其皮堅厚，可制鎧。」<span class="shu-ming">交州記</span>曰：「兕出九德，有一角，角長三尺餘，形如馬鞭柄。」是也。</span></p>
<p class="em2" id="p34"><a class="gg-link" href="#p34" onclick="return changeColor(this);"></a>犀，似豕。<span class="jiazhu">形似水牛，豬頭，大腹，庳腳。腳有三蹄，黑色。三角，一在頂上，一在額上，一在鼻上。鼻上者，即食角也。小而不橢，好食棘。亦有一角者。○橢，音墮。</span><span class="jianshu"><span class="yinwen">疏</span>「犀，似豕」。○釋曰：郭云：「形似水牛，豬頭，大腹，庳腳。腳有三蹄，黑色。三角，一在頂上，一在額上，一在鼻上。鼻上者，即食角也。小而不橢，<span class="jiazhu">音墮</span>好食棘。亦有一角者。」劉欣期<span class="shu-ming">交州記</span>曰：「犀出九德，毛如豕，蹄有甲，頭似馬。」<span class="shu-ming">吳錄·地理志</span>云：「武陵阮南縣以南皆有犀。」</span></p>
<p class="em2" id="p35"><a class="gg-link" href="#p35" onclick="return changeColor(this);"></a>匯，毛刺。<span class="jiazhu">今蝟狀似鼠。○匯，音謂。刺，音次。</span><span class="jianshu"><span class="yinwen">疏</span>匯即蝟也，其毛如針。郭云：「今蝟狀如鼠。」</span></p>
<p class="em2" id="p36"><a class="gg-link" href="#p36" onclick="return changeColor(this);"></a>狒狒，如人，被髮，迅走，食人。<span class="jiazhu">梟羊也。<span class="shu-ming">山海經</span>曰：「其狀如人，面長唇黑，身有毛，反踵，見人則笑。交廣及南康郡山中亦有此物，大者長丈許。俗呼之曰山都。」○狒，音費。被，之備。</span><span class="jianshu"><span class="yinwen">疏</span>「狒狒」至「食人」。○釋曰：狒狒，獸名，狀如人，被髮，疾走，食人。<span class="shu-ming">山海經</span>謂之梟羊。又謂之贛<span class="jiazhu">音感</span>臣人。<span class="shu-ming">周書·王會</span>云：「北方謂之吐嘍。」郭云：「梟羊也。<span class="shu-ming">山海經</span>曰：『其狀如人，面長唇黑，身有毛，反踵，見人則笑。交廣及南康郡山中亦有此物，大者長丈許。俗呼之曰山都。』」云「<span class="shu-ming">山海經</span>曰」者，<span class="shu-ming">海內南經</span>文也。案，彼文云梟羊，「在北胸之西，其狀人面長唇，有毛，反踵，見人笑亦笑。左手操管」。又<span class="shu-ming">海內經</span>云：「笑則唇蔽其面，因可逃也。」故郭<span class="shu-ming">贊</span>云：「狒狒怪萌，被髮操竹；獲人則笑，唇蔽其目；終亦號咷，反爲我戮。」是也。云「反踵」者，腳跟反向也。<span class="shu-ming">大傳</span>云：「周成王時州靡國獻之」也。</span></p>
<p class="em2" id="p37"><a class="gg-link" href="#p37" onclick="return changeColor(this);"></a>貍、狐、貒、貈醜，其足，蹯；<span class="jiazhu">皆有掌蹯。○蹯，音煩。</span>其跡，𠘯。<span class="jiazhu">𠘯，指頭處。○𠘯，音鈕。</span><span class="jianshu"><span class="yinwen">疏</span>「貍狐」至「跡𠘯」。○釋曰：<span class="shu-ming">說文</span>云：「蹯，掌也。」此四獸之類皆有掌蹯。宣二年<span class="shu-ming">左傳</span>云「宰夫胹熊蹯」，是其類也。其指頭著地處，名𠘯。</span></p>
<p class="em2" id="p38"><a class="gg-link" href="#p38" onclick="return changeColor(this);"></a>蒙頌，猱狀。<span class="jiazhu">即蒙貴也。狀如蜼而小，紫黑色。可畜，健捕鼠，勝於貓。九真、日南皆出之。猱亦獮猴之類。○猱，奴刀切。</span><span class="jianshu"><span class="yinwen">疏</span>「蒙頌，猱狀」。○釋曰：蒙頌，一名蒙貴，狀似豬猱，故曰猱狀。郭云：「即蒙貴也。狀如蜼而小，紫黑色。可畜，健捕鼠，勝於貓。九真、日南皆出之，猱亦獮猴之類。」</span></p>
<p class="em2" id="p39"><a class="gg-link" href="#p39" onclick="return changeColor(this);"></a>猱、蝯，善援。<span class="jiazhu">便攀援。○蝯，音袁。</span><span class="jianshu"><span class="yinwen">疏</span>「猱、蝯，善援」。○釋曰：猱，一名蝯，善攀援樹枝。郭云「便攀援」者，便，謂便捷也。</span></p>
<p class="em2" id="p40"><a class="gg-link" href="#p40" onclick="return changeColor(this);"></a>貜父，善顧。<span class="jiazhu">貜也，似獮猴而大，色蒼黑，能貜持人，好顧盼。○貜，音鑊。父，音甫。</span><span class="jianshu"><span class="yinwen">疏</span>「貜父，善顧」。○釋曰：大蝯也。能貜持人，又善顧盼。因名。郭云：「貜也，似獮猴而大。色蒼黑，能貜持人，好顧盼。」</span></p>
<p class="em2" id="p41"><a class="gg-link" href="#p41" onclick="return changeColor(this);"></a>威夷，長脊而泥。<span class="jiazhu">泥，少才力。</span><span class="jianshu"><span class="yinwen">疏</span>「威夷，長脊而泥」。○釋曰：泥，弱也。威夷之獸，長脊而劣弱，少才力也。</span></p>
<p class="em2" id="p42"><a class="gg-link" href="#p42" onclick="return changeColor(this);"></a>麔、麚，短脰。<span class="jiazhu">脰，項。</span><span class="jianshu"><span class="yinwen">疏</span>「麔、麚，短脰」。○釋曰：脰，項也。麔、麚之獸，皆短項。</span></p>
<p class="em2" id="p43"><a class="gg-link" href="#p43" onclick="return changeColor(this);"></a>贙，有力。<span class="jiazhu">出西海，大秦國有養者，似狗，多力，獷惡。○贙，音鉉。</span><span class="jianshu"><span class="yinwen">疏</span>「贙，有力」。○釋曰：贙，似大之獸名也。郭云：「出西海，大秦國有養者，似狗，多力，獷惡。」</span></p>
<p class="em2" id="p44"><a class="gg-link" href="#p44" onclick="return changeColor(this);"></a>豦，迅頭。<span class="jiazhu">今建平山中有豦，大如狗，似獮猴。黃黑色，多髯鬣，好奮迅其頭，能舉石摘人。貜類也。○豦，音據。</span><span class="jianshu"><span class="yinwen">疏</span>「豦，迅頭」。○釋曰：豦，似猴之獸也。好奮迅其頭，故曰迅頭。郭云：「今建平山中有豦，大如狗，似獮猴。黃黑色，多髯鬣，奮迅其頭，能舉石摘人。貜類也。」</span></p>
<p class="em2" id="p45"><a class="gg-link" href="#p45" onclick="return changeColor(this);"></a>蜼，卬鼻而長尾。<span class="jiazhu">蜼，似獮猴而大。黃黑色，尾長數尺，似獺，尾末有岐。鼻露向上，雨即自縣於樹，以尾塞鼻，或以兩指。江東人亦取養之。爲物健捷。○蜼，音誄。</span><span class="jianshu"><span class="yinwen">疏</span>「蜼，卬鼻而長尾」。○釋曰：蜼，亦猴類之獸，卬鼻而尾長大。<span class="shu-ming">山海經</span>曰：「鬲山多猿蜼。」是也。郭云：「蜼，似獮猴而大，黃黑色，尾長數尺，似獺，尾末有岐。鼻露向上，雨即自縣於樹，以尾塞鼻，或以兩指。江東人亦取養之。爲物健捷。」</span></p>
<p class="em2" id="p46"><a class="gg-link" href="#p46" onclick="return changeColor(this);"></a>時，善乘領。<span class="jiazhu">好登山峰。○乘，音承。</span><span class="jianshu"><span class="yinwen">疏</span>「時，善乘領」。○釋曰：好登山峰之一獸也。</span></p>
<p class="em2" id="p47"><a class="gg-link" href="#p47" onclick="return changeColor(this);"></a>猩猩，小而好啼。<span class="jiazhu"><span class="shu-ming">山海經</span>曰：「人面豕身，能言語。」今交趾封谿縣出猩猩，狀如獾㹠，聲似小兒啼。</span><span class="jianshu"><span class="yinwen">疏</span>「猩猩，小而好啼」。○釋曰：能言獸也。<span class="shu-ming">曲禮</span>曰：「猩猩能言。」<span class="shu-ming">周書·王會</span>曰：「都郭狌狌，欺羽狌狌，若黃狗，人面能言。」郭云：「<span class="shu-ming">山海經</span>曰：『人面豕身，能言語。』今交趾封谿縣出猩猩，狀如獾㹠，聲似小兒啼。」云「<span class="shu-ming">山海經</span>」者，<span class="shu-ming">海內南經</span>文也。</span></p>
<p class="em2" id="p48"><a class="gg-link" href="#p48" onclick="return changeColor(this);"></a>闕洩多狃。<span class="jiazhu">說者云「腳饒指」。未詳。○闕，其越切。狃，音鈕。</span><span class="jianshu"><span class="yinwen">疏</span>「闕洩多狃」。○釋曰：舊說以爲闕泄獸名，其腳多狃。狃，指也。然其形，所未詳聞。</span></p>
<p class="em2" id="p49"><a class="gg-link" href="#p49" onclick="return changeColor(this);"></a>寓屬。<span class="jianshu"><span class="yinwen">疏</span>「寓屬」。○釋曰：寓，寄也。言此上獸屬多寄寓木上，故題云「寓屬」。</span></p>
<p class="em2" id="p50"><a class="gg-link" href="#p50" onclick="return changeColor(this);"></a>鼢鼠，<span class="jiazhu">地中行者。○鼢，音憤。</span>鼸鼠。<span class="jiazhu">以頰裏藏食。○鼸，故忝切。</span>鼷鼠，<span class="jiazhu">有螫毒者。○鼷，音奚。</span>鼶鼠，<span class="jiazhu"><span class="shu-ming">夏小正</span>曰：「鼶鼬則穴。」○鼶，音斯。</span>鼬鼠，<span class="jiazhu">今鼬似鼦，赤黃色，大尾，啖鼠，江東呼爲鼪。音牲。○鼬，音佑。</span>鼩鼠，<span class="jiazhu">小鼱鼩也，亦名𪖁鼩。○鼩，音劬。</span>鼭鼠，<span class="jiazhu">未詳。</span>鼣鼠，<span class="jiazhu"><span class="shu-ming">山海經</span>說獸云：「狀如鼣鼠。」然形則未詳。○鼭，音時。鼣，音吠。</span>鼫鼠，<span class="jiazhu">形大如鼠，頭似兔，尾有毛，青黃色，在田中食粟豆。關西呼爲䶂鼠，見<span class="shu-ming">廣雅</span>。音瞿。○鼫，音石。</span>鼤鼠，鼨鼠，<span class="jiazhu">皆未詳。○鼤，音問。鼨，音終。</span>豹文鼮鼠，<span class="jiazhu">鼠文彩如豹者。漢武帝時得此鼠，孝廉郎終軍知之，賜絹百匹。○鼮，音廷。</span>鼳鼠。<span class="jiazhu">今江東山中有鼳鼠，狀如鼠而大，蒼色，在樹木上。音巫覡。○鼳，南見切。</span>鼠屬。<span class="jianshu"><span class="yinwen">疏</span>「鼢鼠」至「鼳鼠」。○釋曰：此別鼠屬也。云「鼢鼠」者，郭云：「地中行者。」<span class="shu-ming">說文</span>云：「地中行鼠，伯勞所作也。」<span class="shu-ming">廣雅</span>云：「鼴鼠也。」<span class="shu-ming">方言</span>名「犁鼠」，即此鼠也。謂起地若耕，因名云。云「鼸鼠」者，<span class="shu-ming">大戴禮</span>云：「田鼠者，鼸鼠也。」是頰裏藏食之名，鼠若此者，因名鼸鼠。云「鼷鼠」者，李巡曰：「鼱鼩鼠。」郭云：「有螫毒者。」蓋如今鼠狼。<span class="shu-ming">春秋·成七年</span>「食郊牛伯」者是也。<span class="shu-ming">博物志</span>云：「鼠之最小者，或謂之耳鼠。」何休亦云：「鼷鼠者，鼠中之微者。」云「鼶鼠」者，似鼬之鼠也。郭云：「<span class="shu-ming">夏小正</span>曰『鼶鼬則穴』」者，在九月。云「鼬鼠」者，<span class="shu-ming">字林</span>云：「如鼠，赤黃而文。」郭云：「今鼬似鼦，赤黃色，大尾，啖鼠，江東呼爲鼪。」即<span class="shu-ming">莊子</span>云：「騏驥驊騮，捕鼠不如貍鼪」是也。云「鼩鼠」者，鼱鼩小鼠也。本云「一名鼷鼠」。郭云：「小鼱鼩也，亦名𪖁鼩。」云「鼫鼠」者，孫炎曰：「五技鼠。」許慎云：「鼫鼠五技：能飛不能上屋，能游不能渡谷，能緣不能窮木，能走不能先人，能穴不能覆身。」此之謂五技。蔡邕以此爲螻蛄。郭云：「形大如鼠，頭似兔，尾有毛，青黃色，好在田中食粟豆，關西呼爲䶂鼠，見<span class="shu-ming">廣雅</span>。」䶂，<span class="jiazhu">音雀</span>今本作鼩，誤也。案<span class="shu-ming">詩·魏風</span>云：「碩鼠碩鼠。」陸機<span class="shu-ming">疏</span>云：「今河東有大鼠，能人立，交前兩腳於頸上。號舞，善鳴。食人禾苗，人逐則走入樹空中，亦有技。或謂之雀鼠。」案，此與郭氏所說同。云「豹文鼮鼠」者，郭云「鼠文彩如豹者。漢武帝時得此鼠，孝廉郎終軍知之，賜絹百匹」者，案<span class="shu-ming">漢書</span>云：終軍，字子雲，濟南人也。少好學，以辯博能屬文。初入關，棄繻而去。至長安上書，拜爲謁者給事中。使南越，爲呂嘉所殺。死時年二十餘，故世號之終童。武帝嘗得豹文鼠，終軍以<span class="shu-ming">爾雅</span>辨其名，故受賜也。「鼳鼠」者，鼳，鼠名也。郭云：「今江東山中有鼳鼠，狀如鼠而大，蒼色，在樹木上。」</span><span class="jianshu">○注「<span class="shu-ming">山海經</span>說獸云：『狀如鼣鼠。』」○釋曰：案<span class="shu-ming">中山經</span>云：「倚帝山，其上多玉，下多金。有獸焉，狀如鼣鼠，白喙，名狙如，見則其國有大兵。」是也。「鼠屬。」○釋曰：言此上皆鼠之屬類也。鼠，小獸也。亦四足而毛，故於此釋之。案<span class="shu-ming">字林</span>云：「鼸鼠，即鼢鼠也。」今郭氏分爲二。又<span class="shu-ming">說文</span>云：「鼨，豹文鼠也。」今郭氏以豹文下屬，未知孰是。故略言之。</span></p>
<p class="em2" id="p51"><a class="gg-link" href="#p51" onclick="return changeColor(this);"></a>牛曰齝，<span class="jiazhu">食之已久復出嚼之也。○齝，丑之切。</span>羊曰齛，<span class="jiazhu">今江東呼齝爲齛。音漏洩。</span>麋鹿曰齸。<span class="jiazhu">江東名咽曰齸。齸者，食之所在，依名云。○齸，音益。</span>鳥曰嗉，<span class="jiazhu">咽中裹食處。</span>寓鼠曰嗛。<span class="jiazhu">頰裹貯食處。寓，謂獮猴之類寄寓木上。</span>齸屬。<span class="jianshu"><span class="yinwen">疏</span>「牛曰齝」至「齸屬」。○釋曰：此別鳥、獸嚼食之名也。牛名曰齝。郭云：「食之已久，復出嚼之。」羊名曰齛。郭云：「今江東呼齝爲齛。」麋鹿名曰齸。郭云：「江東名咽爲齸。齸者，食之所在，依名云。」鳥名曰嗉。郭云：「咽中裹食處。」即上篇「其粻長，嗉」也。寓木之獸及鼠皆曰嗛。郭云：「頰裹貯食處。寓，謂獮猴之類寄寓木上。」此屬皆咽中藏食，復出嚼之。故題云「齸屬」。</span></p>
<p class="em2" id="p52"><a class="gg-link" href="#p52" onclick="return changeColor(this);"></a>獸曰釁，<span class="jiazhu">自奮迅動作。○釁，許刃切。</span>人曰撟，<span class="jiazhu">頻伸夭撟。○撟，紀小切。</span>魚曰須，<span class="jiazhu">鼓鰓須息。</span>鳥曰狊。<span class="jiazhu">張兩翅，皆氣體所須。○狊，古闃切。</span>須屬。<span class="jianshu"><span class="yinwen">疏</span>「獸曰釁」至「須屬」。○釋曰：此辨人、魚、鳥、獸氣體所須之名也。獸之自奮迅動作名釁。人之罷倦，頻伸夭撟、舒展屈折名撟。魚之鼓動兩頰，若人之欠須導其氣息者名須。鳥之張兩翅，狊狊然搖動者名狊。此皆氣倦體罷所須若此。故題云「須屬」也。</span></p>
</div></body></html>