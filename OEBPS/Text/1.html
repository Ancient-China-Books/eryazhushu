<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html lang="zh-Hant" xml:lang="zh-Hant" xmlns="http://www.w3.org/1999/xhtml"><head><meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/><title>爾雅-释詁第一上</title><script src="../Styles/main.js" type="text/javascript"></script></head><body><div id="text">
<div class="section" id="title-0"><h1>释詁第一上</h1><hr/></div>
<p class="jianshu"><span class="yinwen">疏</span>釋曰：釋，解也。詁，古也。古今異言，解之使人知也。<span class="shu-ming">釋言</span>則<span class="shu-ming">釋詁</span>之別。故<span class="shu-ming">爾雅·敘篇</span>云：<span class="shu-ming">釋詁</span>、<span class="shu-ming">釋言</span>，通古今之字，古與今異言也。第，次也。一，數之始也。以其作最在先，故爲第一。此篇相承以爲周公作，但其文有周公後事，故先儒共疑焉。或曰仲尼、子夏所增足也，或曰當周公時有之，今無者，或在散亡之中。然則<span class="shu-ming">詩</span>、<span class="shu-ming">書</span>所有，非周公所釋，乃後人依放故言雅記而爲之文，故與之同。郭氏因即援據以成其義。若言「胡不承權輿」及「緇衣之蓆兮」，此秦康、鄭武之詩，在周公之後明矣。其義猶今爲文，采摭故事以爲辭耳。則此篇所載，悉周公時所有，何足怪也！其諸篇所次，舊無明解，或以爲有親必須宮室，宮室既備，事資器用，今謂不然，何則？造物之始，莫先兩儀，而樂器居天地之先，豈天地乃樂器所資乎！蓋以先作者居前，增益者處後，作非一時，故題次無定例也。其篇之名義，逐篇具釋，此不繁言。此書之作，以釋六經之言，而字別爲義，無復章句。今而作疏，亦不分科段，所解經文，若其易了，及郭氏未詳者，則闕而不論。其稍難解，則援引經據及諸家之說以證之。郭氏之注，多采經記，若其通見可曉者，則但指篇目而巳。而或書名僻異，義旨隱奧者，則具載彼文以袪未寤者耳。</p>
<p class="em2" id="p0"><a class="gg-link" href="#p0" onclick="return changeColor(this);"></a>初、哉、首、基、肈、祖、元、胎、俶、落、權輿，始也。<span class="jiazhu"><span class="shu-ming">尚書</span>曰：「三月哉生魄。」<span class="shu-ming">詩</span>曰：「令終有俶。」又曰：「俶載南畝。」又曰：「訪予落止。」又曰：「胡不承權輿。」胚胎未成，亦物之始也。其餘皆義之常行者耳。此所以釋古今之異言，通方俗之殊語。○肇，音兆。俶，昌叔切。</span><span class="jianshu"><span class="yinwen">疏</span>「初哉」至「始也」。○釋曰：皆初始之異名也。初者，<span class="shu-ming">說文</span>云：從衣從刀，裁衣之始也。哉者，古文作才，<span class="shu-ming">說文</span>云：「才，草木之初也。」以聲近借爲哉始之哉。首者，頭也，首之始也。基者，<span class="shu-ming">說文</span>云：「牆始築也。」肇者，說文作肁，始開也。祖者，宗廟之始也。元者，善之長也。長即始義。胎者，人成形之始也。俶者，動作之始也。落者，木葉隕墜之始也。權輿者，天地之始也。天圓而地方，因名云。此皆造字之本意也。及乎<span class="shu-ming">詩</span>、<span class="shu-ming">書</span>雅記所載之言，則不必盡取此理，但事之初始，俱得言焉。他皆仿此。</span><span class="jianshu">○注「<span class="shu-ming">尚書</span>」至「殊語」。○釋曰：云「<span class="shu-ming">尚書</span>曰：「三月哉生魄」者，<span class="shu-ming">康誥</span>文。云「<span class="shu-ming">詩</span>曰：令終有俶」者，<span class="shu-ming">大雅·既醉</span>文。「又曰：俶載南畝」者，<span class="shu-ming">周頌·載芟</span>文。「又曰：訪予落止」者，<span class="shu-ming">周頌·訪落</span>文。「又曰：胡不承權輿」者，<span class="shu-ming">秦風·權輿</span>文。云「胚胎未成，亦物之始也」者，<span class="shu-ming">說文</span>云：「胚，婦孕一月也。胎，婦孕三月也。」然則尚未成形而爲形之始，故曰「胚胎未成，亦物之始」，物則形也。云「其餘皆義之常者耳」者，謂、初、首、基、祖、元也，通見<span class="shu-ming">詩</span>、<span class="shu-ming">書</span>，故曰「義之常行」。云「此所以釋古今之異言，通方俗之殊語」者，楊雄說<span class="shu-ming">方言</span>云：「皆古今語也，初別國不相往來之言也，今或同。」而舊書雅記、故俗語，不失其方，而後人不知，故爲之作釋也。郭彼注云「謂作<span class="shu-ming">釋詁</span>、<span class="shu-ming">釋言</span>」是也。</span></p>
<p class="em2" id="p1"><a class="gg-link" href="#p1" onclick="return changeColor(this);"></a>林、烝、天、帝、皇、王、后、辟、公、侯，君也。<span class="jiazhu">詩曰：「有壬有林。」又曰：「文王烝哉。」其餘義皆通見<span class="shu-ming">詩</span>、<span class="shu-ming">書</span>。○辟，並亦反。</span><span class="jianshu"><span class="yinwen">疏</span>「林烝」至「君也」。○釋曰：皆天子諸侯南面之君異稱也。<span class="shu-ming">白虎通</span>云：君，群也。群下之所歸心也。林者，<span class="shu-ming">說文</span>云：「平地有叢木曰林。」烝者，<span class="shu-ming">左傳</span>云：「天生烝民，樹之以君，而司牧之。」然則人物之眾，必立君長以司牧之。故以林、烝爲君也。天者，<span class="shu-ming">說卦</span>云：「乾爲天，……爲君」，以其俱尊極故也。<span class="shu-ming">大雅</span>皆謂「君爲天」是也。帝、皇者，<span class="shu-ming">白虎通</span>云：德合天地者稱帝，帝者諦也，象可承也。皇，美也，大也，天之總美大稱也。時質，故總稱之。號之爲皇，煌煌人莫違也。王者，往也，天下所歸往。<span class="shu-ming">說文</span>云：「后者，繼體君也。象人之形。施令以告四方。故后之，從一、口。發號者，君后也。」辟者，法也，爲下所法則也。公者，通也，公正無私之意也。侯者，候也，候迎順也。天、帝、皇、王惟謂天子，公、侯惟謂諸侯，餘皆通稱。○注「<span class="shu-ming">詩</span>曰」至「<span class="shu-ming">詩</span>、<span class="shu-ming">書</span>」。○釋曰：云「<span class="shu-ming">詩</span>曰：有壬有林」者，<span class="shu-ming">小雅·賓之初筵</span>文。又曰：文王烝哉」者，<span class="shu-ming">大雅·文王有聲</span>文。云「其餘義皆通見<span class="shu-ming">詩</span>、<span class="shu-ming">書</span>」者，謂、天、帝、皇、王、后、辟、公、侯，皆義之常行，故不備引。</span></p>
<p class="em2" id="p2"><a class="gg-link" href="#p2" onclick="return changeColor(this);"></a>弘、廓、宏、溥、介、純、夏、幠、厖、墳、嘏、丕、弈、洪、誕、戎、駿、假、京、碩、濯、訏、宇、穹、壬、路、淫、甫、景、廢、壯、冢、簡、箌、昄、晊、將、業、席，大也。<span class="jiazhu"><span class="shu-ming">詩</span>曰：「我受命溥將。」又曰：「亂如此幠」，「爲下國駿厖」，「湯孫奏嘏」，「王公伊濯」，「訏謨定命」，「有壬有林」，「厥聲載路」，「既有淫威」，「廢爲殘賊」，「爾土宇昄章」，「緇衣之席兮」。廓落、宇宙、穹隆、至極，亦爲大也。箌義未聞。<span class="shu-ming">尸子</span>曰：「此皆大，有十餘名而同一實。」○幠音呼。厖，亡江切。誕音但。訏音吁。箌音罩。昄，蒲板切。晊，之日切。</span><span class="jianshu"><span class="yinwen">疏</span>「弘廓」至「大也」。○釋曰：此皆廣大之異言也。弘者，含容之大也。<span class="shu-ming">周書·洛誥</span>云：「武王弘朕恭。」廓者，<span class="shu-ming">方言</span>云：「張小使大謂之廓。」宏者，<span class="shu-ming">書</span>曰：「若保宏父。」介者，<span class="shu-ming">方言</span>云：「東齊海岱之間謂之介。」純者，<span class="shu-ming">魯頌·閟宮</span>云：「天錫公純嘏。」夏者，<span class="shu-ming">方言</span>云：「自關而西秦晉之間，凡物之壯大而愛偉之，謂之夏。」厖者，深之大也。墳、嘏者，<span class="shu-ming">方言</span>云：「墳，地大也。青、幽之間凡土而高且大者謂之墳。秦晉之間凡物壯大謂之嘏。」丕者，<span class="shu-ming">書</span>云：「嘉乃丕績。」弈者，<span class="shu-ming">詩·大雅·韓弈</span>云：「弈弈梁山。」洪者，<span class="shu-ming">書·大誥</span>云：「延洪惟我幼沖人。」誕者，<span class="shu-ming">大雅·生民</span>云：「誕彌厥月。」戎者，<span class="shu-ming">方言</span>云：「宋魯陳衛之間謂之嘏，或曰戎。」京、碩、濯、訏者，秦晉之間凡人大謂之奘，燕之北鄙、齊楚之郊或曰京，齊宋之間日碩，荊吳楊甌之郊曰濯，中齊西楚之間曰訏，此皆謂大，方俗之殊語也。甫者，<span class="shu-ming">詩·齊風</span>云：「無田甫田。」景者，<span class="shu-ming">周頌·潛</span>篇云：「以介景福。」壯者，秦晉之間，凡人大謂之奘，或謂之壯。塚者，舍人曰：塚，封之大也。<span class="shu-ming">大雅·綿</span>篇云：「乃立塚土。」簡者，<span class="shu-ming">周頌·執競</span>云：「降福簡簡。」箌者，郭云：「義未聞。」顧氏云：「都角切。」<span class="shu-ming">說文</span>云：「草大也。」<span class="shu-ming">韓詩</span>云：「箌彼圃田。」將者，<span class="shu-ming">周頌</span>云：「日就月將。」業者，版之大也。<span class="shu-ming">大雅·靈台</span>云：「虞業維摐。」餘皆見注。</span><span class="jianshu">○注「<span class="shu-ming">詩</span>曰」至「一實」。○釋曰：「<span class="shu-ming">詩</span>云：我受命溥將」者，<span class="shu-ming">商頌·烈祖</span>文。「又曰：亂如此幠」者，<span class="shu-ming">小雅·巧言</span>文。云「下國駿厖」者，<span class="shu-ming">商頌·長髮</span>文。云「湯孫奏嘏」者，<span class="shu-ming">商頌·那</span>篇文。云「王公伊濯」者，<span class="shu-ming">大雅·文王有聲</span>文。云「訏謨定命」者，<span class="shu-ming">大雅·抑</span>篇文。云「有壬有林」者，<span class="shu-ming">小雅·賓之初筵</span>文。云「厥聲載路」者，<span class="shu-ming">大雅·生民</span>文。云「既有淫威」者，<span class="shu-ming">周頌·有客</span>文。云「廢爲殘賊」者，<span class="shu-ming">小雅·四月</span>文。云「爾土宇昄章」者，<span class="shu-ming">大雅·卷阿</span>文。云「緇衣之席兮」者，<span class="shu-ming">鄭風·緇衣</span>文。云「廓落、宇宙、穹隆、至極，亦爲大也」者，廓落，大貌。四方上下曰宇。<span class="shu-ming">說文</span>云：「宙，舟輿所極也。」穹隆，天之形也。郭氏讀晊爲至，故云「至極」。是廓、宇、穹、晊亦爲大也。云「<span class="shu-ming">尸子</span>曰：此皆大，有十餘名而同一實」者，<span class="shu-ming">漢書·藝文志</span>云：「<span class="shu-ming">尸子</span>二十篇。」注曰：「名佼，魯人，秦相，商君師之。鞅死，佼逃入蜀。」案<span class="shu-ming">尸子·廣澤篇</span>云：「墨子貴兼，孔子貴公，皇子貴衷，田子貴均，列子貴虛，料子貴別，囿其學之相非也數世矣，而己皆弇於私也。天、帝、后、皇、辟、公、弘廓、閎、博、介、純、夏、幕、蒙、贖、昄，皆大也，十有餘名而實一也。若使兼、公、虛、均、衷、平、易、別囿一實也，則無相非也。」以其數字皆訓爲大，故引之也。周公作詁，必以始也、君也、大也居先者，始者，無先之稱；君者，至尊之號；大則無所不包。故先言之。一曰：此三者天也，人也，地也。<span class="shu-ming">易·乾卦</span>云：「萬物資始。」<span class="shu-ming">坤卦</span>云：「直方大。」<span class="shu-ming">老子</span>云：「域中有四大，王居其一焉。」故以此三者爲先。乾、坤，相對之物，而以地在人後者，以人居天地之中，且尊尚人君，故進之。自此而下隨便即言，無義例也。</span></p>
<p class="em2" id="p3"><a class="gg-link" href="#p3" onclick="return changeColor(this);"></a>幠、厖，有也。<span class="jiazhu">二者又爲有也。<span class="shu-ming">詩</span>曰：「遂幠大東。」</span><span class="jianshu"><span class="yinwen">疏</span>「幠、厖，有也」。○釋曰：二者又爲有，言大有也。成十六年<span class="shu-ming">左傳</span>云：「生民敦厖。言人生聚豐厚，大有也。</span><span class="jianshu">○注「詩曰：遂幠大東」。○釋曰：<span class="shu-ming">魯頌·閟宮</span>文也。案今<span class="shu-ming">詩</span>本作「遂荒」。此言「遂幠」者，所見本異也。或當在齊、魯、韓<span class="shu-ming">詩</span>。</span></p>
<p class="em2" id="p4"><a class="gg-link" href="#p4" onclick="return changeColor(this);"></a>迄、臻、極、到、赴、來、弔、艐、格、戾、懷、摧、詹，至也。<span class="jiazhu">齊楚之會郊曰懷，宋曰屆。<span class="shu-ming">詩</span>曰「先祖於摧」。又曰「六日不詹」。詹、摧，皆楚語，<span class="shu-ming">方言</span>云。○極，紀力切。弔音的。艐音宗。摧，昨雷切。</span><span class="jianshu"><span class="yinwen">疏</span>「迄、臻」至「至也」。○釋曰：迄者，自古至今也。<span class="shu-ming">大雅·生民</span>云：「以迄於今。」臻者，<span class="shu-ming">詩·邶風·泉水</span>云：「遄臻于衛。」言疾至於衛也。極者，窮盡之至也。<span class="shu-ming">樂記</span>云：「及夫禮樂之極乎天，而蟠乎地。」言禮樂之道，上至於天，下委於地也。到者，自遠而至也。<span class="shu-ming">大雅·韓弈</span>云：「靡國不到。」赴者，趨而至也。<span class="shu-ming">雜記</span>云：「凡赴於君。」來者，自彼至我也。<span class="shu-ming">春秋經</span>曰：「祭伯來。」言至魯也。弔者，<span class="shu-ming">小雅·天保</span>云：「神之弔矣。」艐讀爲屆。屆、格、戾、懷、摧、詹，皆方俗語。</span><span class="jianshu">○注「齊楚」至「言云」。○釋曰：云「齊楚之會郊曰懷，宋曰屆」者，<span class="shu-ming">方言</span>文。云「<span class="shu-ming">詩</span>曰：先祖於摧」者，<span class="shu-ming">大雅·雲漢</span>書。「又曰：六日不詹」者，<span class="shu-ming">小雅·采綠</span>文。云「詹、摧，皆楚語，<span class="shu-ming">方言</span>云」者，案<span class="shu-ming">方言</span>云：「徦音駕、𢓜古格字、懷、摧、詹、戾、艐古屆字，至也。邠唐冀兗之間曰徦，或曰𢓜，齊楚之會郊或曰懷。摧、詹、戾，楚語也。艐，宋語也。皆古雅之別語也，今則或同。」是也。</span></p>
<p class="em2" id="p5"><a class="gg-link" href="#p5" onclick="return changeColor(this);"></a>如、適、之、嫁、徂、逝，往也。<span class="jiazhu"><span class="shu-ming">方言</span>云：「自家而出謂之嫁，猶女出爲嫁。」</span><span class="jianshu"><span class="yinwen">疏</span>「如適」至「往也」。○釋曰：皆謂造於彼也。如者，自我而往也。<span class="shu-ming">春秋</span>公及大夫朝聘皆曰如。之者，<span class="shu-ming">論語</span>云：「之一邦。」言又往一國也。適、嫁、徂、逝，皆方俗語。</span><span class="jianshu">○注「<span class="shu-ming">方言</span>」至「爲嫁」。○釋曰：案<span class="shu-ming">方言</span>云：「嫁、逝、徂、適，往也。自家而出謂之嫁，猶女而出爲嫁也。逝，秦晉語也。徂，齊語也。適，宋魯語也。往，凡語也。」</span></p>
<p class="em2" id="p6"><a class="gg-link" href="#p6" onclick="return changeColor(this);"></a>賚、貢、錫、畀、予、貺，賜也。<span class="jiazhu">皆賜與也。○畀，必寐切。予，羊汝切。</span><span class="jianshu"><span class="yinwen">疏</span>「賚貢」至「賜也」。○釋曰：皆謂賜與也。賚者，賜有功善人也。<span class="shu-ming">書·湯誓</span>曰：「予其大賚汝。」貢者，下與上也。<span class="shu-ming">左傳</span>齊桓責楚云：「爾貢包茅不入。」錫者，嘉賜也。<span class="shu-ming">禹貢</span>云：「禹錫玄圭。」畀者，付與也。<span class="shu-ming">詩·鄘風·干旄</span>云：「何以畀之？」予者，授與也。<span class="shu-ming">小雅·采菽</span>云：「天子所予。」貺者，惠賜也。<span class="shu-ming">小雅·彤弓</span>云：「中心貺之。」</span></p>
<p class="em2" id="p7"><a class="gg-link" href="#p7" onclick="return changeColor(this);"></a>儀、若、祥、淑、鮮、省、臧、嘉、令、類、綝、彀、攻、榖、介、徽，善也。<span class="jiazhu"><span class="shu-ming">詩</span>曰：「儀刑文王。」<span class="shu-ming">左傳</span>曰：「禁禦不若。」詩曰：「永錫爾類」，「我車既攻」，「介人維藩」，「大姒嗣徽音」。省、綝、彀，未詳其義。餘皆常語。○鮮，息淺切。省，先郢切。令，力政切。綝，敕金切。彀，古豆切。</span><span class="jianshu"><span class="yinwen">疏</span>「儀若」至「善也」。○釋曰：皆謂美善也。儀者，形象之善也。若者，惠順之善也。祥者，李巡曰：「福之善也。」<span class="shu-ming">書·泰誓</span>云：「襲於休祥。」淑者，有德之善也。<span class="shu-ming">詩·曹風·鳲鳩</span>云：「淑人君子。」鮮者，清潔之善。<span class="shu-ming">邶風·新台</span>云：「籧篨不鮮。」省、綝、彀，郭氏未詳。臧者，功能之善也。<span class="shu-ming">詩·齊風</span>云：「射則臧兮。」嘉者，美之善也。<span class="shu-ming">詩·大雅·抑篇</span>云：「無不柔嘉。」令者，<span class="shu-ming">大雅·卷阿</span>云：「令問令望。」類者，昭二十八年<span class="shu-ming">左傳</span>云：「勤施無私曰類。」攻者，堅致之善。榖者，養生之善。<span class="shu-ming">詩·小雅·小明</span>云：「式榖以女。」介者，大善也。徽者，美善也。</span><span class="jianshu">○注「<span class="shu-ming">詩</span>曰」至「常語」。○釋曰：「<span class="shu-ming">詩</span>曰：儀刑文王」者，<span class="shu-ming">大雅·文王</span>篇文。云「<span class="shu-ming">左傳</span>曰：禁禦不若」者，<span class="shu-ming">左傳</span>無全文。案文十八年說四凶云：「投諸四裔，以禦螭魅。」宣三年傳言：「鑄鼎象物，故民入山林，不逢不若。」蓋采合傳文，故云「禁禦不若」也。云「<span class="shu-ming">詩</span>曰：永錫爾類」者，<span class="shu-ming">大雅·既醉</span>文。云「我車既攻」者，<span class="shu-ming">小雅·車攻</span>文。云「介人維藩」者，<span class="shu-ming">大雅·板</span>篇文。云「大姒嗣徽音」者，<span class="shu-ming">思齊</span>文。云「餘皆常語」者，謂祥、淑、鮮、臧、嘉、令、榖，書傳多有之，故云「皆常語」。</span></p>
<p class="em2" id="p8"><a class="gg-link" href="#p8" onclick="return changeColor(this);"></a>舒、業、順，敘也。<span class="jiazhu">皆謂次敘。</span>舒、業、順、敘，緒也。<span class="jiazhu">四者又爲端緒。</span><span class="jianshu"><span class="yinwen">疏</span>「舒業」至「緒也」。○釋曰：敘謂次敘。舒者，展舒，徐緩有次也。業者，事有次敘也。順者，不逆，有敘也。舒、業、順、敘四者又爲端緒，互相訓也。</span></p>
<p class="em2" id="p9"><a class="gg-link" href="#p9" onclick="return changeColor(this);"></a>怡、懌、悅、欣、衎、喜、愉、豫、愷、康、媅、般，樂也。<span class="jiazhu">皆見<span class="shu-ming">詩</span>。○媅，丁含切。般，音盤。樂，音洛</span><span class="jianshu"><span class="yinwen">疏</span>「怡懌」至「樂也」。○釋曰：皆謂喜樂。怡者，和樂也。<span class="shu-ming">小雅·節南山</span>云：「既夷既懌。」怡、夷音義同。懌者，悅樂也。<span class="shu-ming">商頌·那</span>篇云：「亦不夷懌。」悅者，心樂也。<span class="shu-ming">小雅·都人士</span>云：「我心不說。」悅、說音義同。欣者，笑喜之樂也。<span class="shu-ming">大雅·鳧鷖</span>云：「旨酒欣欣。」毛傳云：「欣欣然樂也。」衎者，飲食之樂也。<span class="shu-ming">小雅·南有嘉魚</span>云：「嘉賓式燕以衎。」喜者，<span class="shu-ming">說文</span>云：「不言而悅也。」<span class="shu-ming">小雅·彤弓</span>云：「中心喜之。」愉者，安閒之樂也。<span class="shu-ming">唐風·山有樞</span>云：「他人是愉。」毛傳云：「愉，樂也。」豫者，逸樂也。<span class="shu-ming">小雅·白駒</span>云：「逸豫無期。」愷者，康樂也。<span class="shu-ming">小雅·魚藻</span>云：「豈樂飲酒。」康者，安樂也。<span class="shu-ming">唐風·蟋蟀</span>云：「無以大康。」媅者，樂之久也。<span class="shu-ming">小雅·鹿鳴</span>云：「和樂且湛。」又<span class="shu-ming">衛風·氓</span>篇云：「無與士耽。」鄭箋云：「耽非禮之樂。」般者，遊樂也，<span class="shu-ming">周頌</span>篇名也。鄭箋云：「般，樂也。」</span><span class="jianshu">○注「皆見<span class="shu-ming">詩</span>」。○釋曰：按郭以<span class="shu-ming">爾雅</span>之作多爲釋<span class="shu-ming">詩</span>，且<span class="shu-ming">詩</span>中備有此文，故云「皆見<span class="shu-ming">詩</span>」。其實六經之中所訓亦爾，但以<span class="shu-ming">詩</span>、<span class="shu-ming">書</span>之作，作非一人，故有音義雖同，而字形踳駁者：<span class="shu-ming">詩</span>文作湛、耽，而此作媅；<span class="shu-ming">詩</span>文作夷、說、豈<span class="jiazhu">原缺</span>、槃，而此作怡、悅、愷、般之類。直以異人之作，故不同爾，無義例也。他皆放此。</span></p>
<p class="em2" id="p10"><a class="gg-link" href="#p10" onclick="return changeColor(this);"></a>悅、懌、愉、釋、賓、協，服也。<span class="jiazhu">皆謂喜而服從。</span><span class="jianshu"><span class="yinwen">疏</span>「悅懌」至「服也」。○釋曰：皆謂喜而服從也。悅、懌、愉者，皆喜樂而服也。釋者，釋去恨怨而服也。賓者，懷德而服也。<span class="shu-ming">旅獒</span>云：「四夷咸賓。」協者，和合而服也。<span class="shu-ming">左傳</span>曰：「謀其不協。」</span></p>
<p class="em2" id="p11"><a class="gg-link" href="#p11" onclick="return changeColor(this);"></a>遹、遵、率、循、由、從，自也。<span class="jiazhu">自猶從也。</span>遹、遵、率，循也。<span class="jiazhu">三者又爲循行。○遹音聿。</span><span class="jianshu"><span class="yinwen">疏</span>「遹遵」至「循也」。○釋曰：自亦從也，轉互相訓也。遹者，<span class="shu-ming">大雅·綿</span>篇云：「聿來胥宇。」遹、聿音義同。遵者，<span class="shu-ming">周南·汝墳</span>云：「遵彼汝墳。」率者，<span class="shu-ming">大雅·綿</span>篇云：「率西水滸。」循者，<span class="shu-ming">顧命</span>云：「率循大卞。」由者，<span class="shu-ming">曲禮</span>：「大夫、士出入君門，由闑右。」從者，<span class="shu-ming">小雅·何人斯</span>云：「伊誰云從。」遹、遵、率三者，又爲循行。</span></p>
<p class="em2" id="p12"><a class="gg-link" href="#p12" onclick="return changeColor(this);"></a>靖、惟、漠、圖、詢、度、諮、諏、究、如、慮、謨、猷、肇、基、訪，謀也。<span class="jiazhu">國語曰：「詢于八虞，諮於二虢，度於閎夭，謀於南宮，諏于蔡、原，訪于辛、尹。」通謂謀議耳。如、肇所未詳，餘皆見<span class="shu-ming">詩</span>。○度，音鐸。趣，子須切。</span><span class="jianshu"><span class="yinwen">疏</span>「靖惟」至「謀也」。○釋曰：皆謂謀議也。靖者，安謀也。<span class="shu-ming">小雅·小旻</span>云：「靖共爾位。」惟者，思謀也。漠者，舍人曰：心之謀也。<span class="shu-ming">小雅·小弁</span>云：「聖人莫之。」漠、莫音義同。圖者，<span class="shu-ming">大雅·崧高</span>云：「我圖爾居。」詢、度、諮、諏者，<span class="shu-ming">小雅·皇皇者華</span>傳云：「訪問於善爲諮。諮事爲諏。諮事之難易爲謀。諮禮義所宜爲度。親戚之謀爲詢。」究者，<span class="shu-ming">小雅·小弁</span>云：「不舒究之。」慮者，計謀也。謨者，大謀也。<span class="shu-ming">大雅</span>云：「訏謨定命。」猷者，以道而謀也。<span class="shu-ming">大雅·文王</span>云：「厥猷翼翼。」猷、猶音義同。肇者，<span class="shu-ming">大雅·江漢</span>云：「肇敏戎公。」基者，君子作事謀始也。訪者，謀政事也。</span><span class="jianshu">○注「<span class="shu-ming">國語</span>」至「見<span class="shu-ming">詩</span>」。○釋曰：云「<span class="shu-ming">國語</span>曰：詢於八虞，諮於二虢，度於閎夭，謀於南宮，諏於蔡、原，訪於辛、尹」者，是<span class="shu-ming">晉語</span>胥臣對文公辭，說文王之即位也。韋氏解云：「八虞，周八士，皆在虞官。二虢，文王弟虢仲、虢叔。南宮，南宮括也。蔡，蔡公。原，原公。辛，辛甲。尹，尹逸。皆周大史也。」</span></p>
<p class="em2" id="p13"><a class="gg-link" href="#p13" onclick="return changeColor(this);"></a>典、彝、法、則、刑、範、矩、庸、恒、律、戛、職、秩，常也。<span class="jiazhu">庸、戛、職、秩義見<span class="shu-ming">詩</span>、<span class="shu-ming">書</span>，餘皆謂常法耳。○彝音夷。</span><span class="jianshu"><span class="yinwen">疏</span>「典彝」至「常也」。○釋曰：皆謂常禮法也。典、刑者，<span class="shu-ming">詩·大雅·蕩</span>篇云：「尚有典刑。」彝者，<span class="shu-ming">洪範</span>云：「彝倫攸敘。」法、則者，<span class="shu-ming">天官·塚宰</span>：「以八法治官府，……以八則治都鄙。」鄭注云：「邦國官府謂之禮法，常所守以爲法式也。」「則亦法也。典、法、則所用異，異其名也。」範者，模法之常也。矩者，度方有常也。庸者，<span class="shu-ming">書·皋陶謨</span>云：「自我五禮有庸哉！」恒，久之常也。<span class="shu-ming">湯誥</span>云：「若有恆性。」律者，常法也。戛者，<span class="shu-ming">康誥</span>云：「不率大戛。」職者，主之常也。秩者，<span class="shu-ming">商頌·烈祖</span>云：「有秩斯祜」。</span></p>
<p class="em2" id="p14"><a class="gg-link" href="#p14" onclick="return changeColor(this);"></a>柯、憲、刑、範、辟、律、矩、則，法也。<span class="jiazhu"><span class="shu-ming">詩</span>曰：「伐柯伐柯，其則不遠。」<span class="shu-ming">論語</span>曰：「不逾矩。」</span><span class="jianshu"><span class="yinwen">疏</span>「柯憲」至「法也」。○釋曰：此亦謂常法，轉互相訓。柯者，執以取法也。憲者，<span class="shu-ming">大雅·桑扈</span>云：「百辟爲憲。」辟，罪法也。刑、範、律、矩、則皆謂常法也。</span><span class="jianshu">○注「<span class="shu-ming">詩</span>曰」至「逾矩」。○釋曰：云「<span class="shu-ming">詩</span>曰：伐柯伐柯，其則不遠」者，<span class="shu-ming">豳風·伐柯</span>文。云「<span class="shu-ming">論語</span>曰：不逾矩」者，<span class="shu-ming">爲政</span>文。</span></p>
<p class="em2" id="p15"><a class="gg-link" href="#p15" onclick="return changeColor(this);"></a>辜、辟、戾，辠也。<span class="jiazhu">皆刑罪。○辟，婢亦切。辜音孤。辠音罪</span><span class="jianshu"><span class="yinwen">疏</span>「辜、辟、戾、辠也」。○釋曰：皆謂刑罪也。辜者，<span class="shu-ming">書·仲虺之誥</span>云：「罔不懼于非辜。」辟者，<span class="shu-ming">呂刑</span>云：「墨辟疑赦。」戾者，<span class="shu-ming">大雅·抑</span>篇云：「亦維斯戾。」罪古今字也。<span class="shu-ming">說文</span>云：「辠，犯法也。從辛，從自。言辠人蹙鼻，苦辛之憂。秦以辠似皇，改爲罪。」取非人自投於網。自，古文以爲鼻。</span></p>
<p class="em2" id="p16"><a class="gg-link" href="#p16" onclick="return changeColor(this);"></a>黃髮、齯齒、鮐背、耇、老，壽也。<span class="jiazhu">黃髮，髮落更生黃者。齯齒，齒墮更生細者。鮐背，背皮如鮐魚。耇猶耆也。皆壽考之通稱。○齯音倪。鮐音台。耇音狗。</span><span class="jianshu"><span class="yinwen">疏</span>「黃髮」至「壽也」。○釋曰：皆壽考之通稱也。黃髮者，舍人曰：黃髮，老人髮白復黃也。郭云：「黃髮，髮落更生黃者。」齯齒者，<span class="shu-ming">說文</span>云：「齯，老人兒齒也。」郭云：「齒墮更生細者。」<span class="shu-ming">魯頌·閟宮</span>云：「既多受祉，黃髮兒齒。」鄭箋云：「兒齒亦壽徵。」鮐背者，舍人曰：老人氣衰，皮膚消瘠，背若鮐魚。郭云：「鮐背，背皮如鮐魚。」劉熙<span class="shu-ming">釋名</span>云：「九十曰鮐背，背有鮐文。」<span class="shu-ming">大雅·行葦</span>云：「黃耇台背。」毛傳云：「台背，大老也。」鄭箋云：「台之言鮐也。大老則背有鮐文。」<span class="shu-ming">方言</span>云：「秦晉之郊，陳兗之會，謂老曰耇鮐。」耇者，郭云：「耆也。」<span class="shu-ming">方言</span>云：「燕代北鄙，謂耇爲梨。」郭彼注云：「梨，面色似凍梨也。」舍人曰：耇，覯也。血氣精華覯竭，言色赤黑如狗矣。孫炎曰：「耇面如凍梨，色似浮垢，老人壽徵也。」老者，<span class="shu-ming">說文</span>云：「七十曰老。從人、毛、匕。言鬚髮變白也。」</span></p>
<p class="em2" id="p17"><a class="gg-link" href="#p17" onclick="return changeColor(this);"></a>允、孚、亶、展、諶、誠、亮、詢，信也。<span class="jiazhu"><span class="shu-ming">方言</span>曰：「荊吳淮汭之間曰展，燕岱東齊曰諶，宋衛曰詢。」亦皆見<span class="shu-ming">詩</span>。○亶，丁簡切。諶，市林切。</span><span class="jianshu"><span class="yinwen">疏</span>「允孚」至「信也」。○釋曰：皆謂誠實不欺也。</span><span class="jianshu">○注「<span class="shu-ming">方言</span>」至「見詩」。○釋曰：案<span class="shu-ming">方言</span>云：「允、訦<span class="jiazhu">音諶</span>、恂<span class="jiazhu">音詢</span>、展、諒<span class="jiazhu">音亮</span>、穆，信也。齊魯之間曰允，燕岱東齊曰訦，宋衛汝潁之間曰恂，荊吳淮汭之間曰展，西甌毒屋黃石野之間曰穆，眾信曰諒，周南、召南、衛之語也。」云「亦皆見<span class="shu-ming">詩</span>」者，<span class="shu-ming">鄘風·定之方中</span>云：「終然允臧。」<span class="shu-ming">大雅·文王</span>云：「萬邦作孚。」<span class="shu-ming">小雅·祈父</span>云：「亶不聰。」<span class="shu-ming">鄘風·君子偕老</span>云：「展如之人兮。」<span class="shu-ming">大雅·蕩</span>篇云：「其命匪諶。」誠者，復言之復也。<span class="shu-ming">鄘風·柏舟</span>云：「不諒人只。」<span class="shu-ming">鄭風·溱洧</span>云：「洵訏且樂。」訦、諶、亮、諒、詢、洵，音義同。</span></p>
<p class="em2" id="p18"><a class="gg-link" href="#p18" onclick="return changeColor(this);"></a>展、諶、允、慎、亶，誠也。<span class="jiazhu">轉相訓也。<span class="shu-ming">詩</span>曰：「慎爾優遊。」</span><span class="jianshu"><span class="yinwen">疏</span>「展諶」至「誠也」。○釋曰：皆謂至誠，轉相訓也。</span><span class="jianshu">○注「<span class="shu-ming">詩</span>曰：慎爾優遊」。○釋曰：<span class="shu-ming">小雅·白駒</span>文。</span></p>
<p class="em2" id="p19"><a class="gg-link" href="#p19" onclick="return changeColor(this);"></a>謔浪笑敖，戲謔也。<span class="jiazhu">謂調戲也。見<span class="shu-ming">詩</span></span><span class="jianshu"><span class="yinwen">疏</span>「謔浪」至「謔也」。○釋曰：<span class="shu-ming">詩</span>曰「謔浪笑敖」者，不敬之戲謔也。舍人曰：謔，戲謔也。浪，意明也。笑，心樂也。敖，意舒也。戲笑，邪戲，謔笑之貌。郭云「謂調戲也。見<span class="shu-ming">詩</span>」者，此<span class="shu-ming">邶風·終風</span>文。</span></p>
<p class="em2" id="p20"><a class="gg-link" href="#p20" onclick="return changeColor(this);"></a>粵、於、爰，曰也。<span class="jiazhu"><span class="shu-ming">書</span>曰：「土爰稼穡。」<span class="shu-ming">詩</span>曰：「對越在天」，「王於出征」。</span>爰、粵，於也。<span class="jiazhu">轉相訓。○粵音曰。</span><span class="jianshu"><span class="yinwen">疏</span>「粵於」至「於也」。○釋曰：皆謂語辭發端，轉互相訓也。<span class="shu-ming">說文</span>云：「曰從開口，象氣出於口也。」</span><span class="jianshu">○注「<span class="shu-ming">書</span>曰」至「出征」。○釋曰：「云「<span class="shu-ming">書</span>曰：土爰稼穡」者，<span class="shu-ming">周書·洪范</span>文。云「詩曰：對越在天」者，<span class="shu-ming">周頌·清廟</span>文。云「王於出征」者，<span class="shu-ming">小雅·六月</span>文。</span></p>
<p class="em2" id="p21"><a class="gg-link" href="#p21" onclick="return changeColor(this);"></a>爰、粵、於、那、都、繇，於也。<span class="jiazhu"><span class="shu-ming">左傳</span>曰：「棄甲則那。」那猶今人云那那也。<span class="shu-ming">書</span>曰：「皋陶曰：都。」繇，辭。於，乎。皆語之韻絕。○繇音由。於音烏。</span><span class="jianshu"><span class="yinwen">疏</span>「爰粵」至「於也」。○釋曰：「皆語之韻絕，歎辭也。爰、粵於三者又爲於乎。</span><span class="jianshu">○注「<span class="shu-ming">左傳</span>」至「韻絕」。○釋曰：云「<span class="shu-ming">左傳</span>曰：棄甲則那」者，宣二年華元答謳者辭也。云「<span class="shu-ming">書</span>曰：皋陶曰都」者，<span class="shu-ming">虞書·皋陶謨</span>文也。云「繇，辭」者，繇卦兆之辭也。云「於乎」者，<span class="shu-ming">周頌·維天之命</span>云：「於乎不顯。」是也。</span></p>
<p class="em2" id="p22"><a class="gg-link" href="#p22" onclick="return changeColor(this);"></a>㪉、郃、盍、翕、仇、偶、妃、匹、會，合也。<span class="jiazhu">皆謂對合也。○㪉音閣。郃，音合。盍，胡臘切。妃音配。</span><span class="jianshu"><span class="yinwen">疏</span>「㪉郃」至「合也」。○釋曰：皆謂對合也。㪉者，<span class="shu-ming">說文</span>云：「合會也。」郃者，和合也。盍者，眾合也。<span class="shu-ming">易·豫卦·九四</span>云：「勿疑朋盍簪。」翕者，斂合也。<span class="shu-ming">書·皋陶謨</span>云：「翕受敷施。」仇者，<span class="shu-ming">左傳</span>曰：「怨耦曰仇。」偶者，相對合也。<span class="shu-ming">左傳</span>曰：「大都耦國。」妃者，嘉耦曰妃。匹者，配合也。<span class="shu-ming">大雅·文王有聲</span>云：「作豐伊匹。」會者，集合也。<span class="shu-ming">周禮</span>曰：「時見曰會。</span></p>
<p class="em2" id="p23"><a class="gg-link" href="#p23" onclick="return changeColor(this);"></a>仇、讎、敵、妃、知、儀，匹也。<span class="jiazhu"><span class="shu-ming">詩</span>云：「君子好仇」，「樂子之無知」，「實維我儀」。<span class="shu-ming">國語</span>亦云：「丹朱憑身以儀之。」讎猶儔也。<span class="shu-ming">廣雅</span>云：「讎，輩也。</span><span class="jianshu"><span class="yinwen">疏</span>「仇讎」至「匹也」。○釋曰：皆謂匹合也。仇者，孫炎云：「相求之匹。」讎者，儔、侶、輩、類之匹也。敵者，相當之匹也。妃，合耦之匹也。</span><span class="jianshu">○注「<span class="shu-ming">詩</span>云」至「輩也」。○釋曰：云「<span class="shu-ming">詩</span>云：君子好仇」者，<span class="shu-ming">周南·關睢</span>文。云「樂子之無知」者，<span class="shu-ming">檜風·隰有萇楚</span>文。云「實維我儀」者，<span class="shu-ming">鄘風·柏舟</span>文也。云「<span class="shu-ming">國語</span>亦云：丹朱馮身儀之」者，案<span class="shu-ming">周語</span>惠王十五年，有神降于莘，王問於內史過曰：「今是何神也？」對曰：「昔昭王娶於房，曰房后，實有爽德，協于丹朱，丹朱馮身以儀之，生穆王焉。實臨昭周之子孫而禍福之，夫神一不遠徙遷若。由是觀之，其丹朱乎！」韋氏解云：「馮，依也。儀，匹也。言房后之行有似丹朱，丹朱馮依其身而匹偶之，生穆王焉。」</span></p>
<p class="em2" id="p24"><a class="gg-link" href="#p24" onclick="return changeColor(this);"></a>妃、合、會，對也。<span class="jiazhu">皆相當對。</span>妃，媲也。<span class="jiazhu">相偶媲也。○媲，普計切。</span><span class="jianshu"><span class="yinwen">疏</span>「妃合」至「媲也」。○釋曰：此三者又爲當對，妃又爲媲，謂相偶媲也。</span></p>
<p class="em2" id="p25"><a class="gg-link" href="#p25" onclick="return changeColor(this);"></a>紹、胤、嗣、續、纂、緌、績、武、系，繼也。<span class="jiazhu"><span class="shu-ming">詩</span>曰：「下武維周。」緌見<span class="shu-ming">釋水</span>。餘皆常語。○纂，子管切。</span><span class="jianshu"><span class="yinwen">疏</span>「紹胤」至「繼也」。○釋曰：皆聯繼不絕也。紹者，<span class="shu-ming">大雅·抑</span>篇云：「弗念厥紹。」胤者，<span class="shu-ming">大雅·既醉</span>云：「永錫祚胤。」嗣者，<span class="shu-ming">周頌·酌</span>篇云：「載用有嗣。」續者，<span class="shu-ming">小雅·斯干</span>云：「似續妣祖。」纂者，<span class="shu-ming">魯頌·閟宮</span>云：「纘禹之緒。」緌、武見注。績者，<span class="shu-ming">陳風·東門之枌</span>云：「不績其麻。」系者，系屬之繼。<span class="shu-ming">易</span>曰：「系小子，失丈夫。」</span><span class="jianshu">○注「<span class="shu-ming">詩</span>曰」至「常語」。○釋曰：云「<span class="shu-ming">詩</span>曰：下武維周」者，<span class="shu-ming">大雅·下武</span>文。云「緌見<span class="shu-ming">釋水</span>」者，彼云：「汎汎楊舟，紼縭維之。紼，繂也。縭，緌也。」是矣。</span></p>
<p class="em2" id="p26"><a class="gg-link" href="#p26" onclick="return changeColor(this);"></a>忥、諡、溢、蟄、慎、貉、謐、顗、頠、密、寧，靜也。<span class="jiazhu">忥、顗、頠，未聞其義。餘皆見<span class="shu-ming">詩傳</span>。○忥音戲。諡音侍。貉音陌。謐音密。顗音以。頠，魚毀切。</span><span class="jianshu"><span class="yinwen">疏</span>「諡」至「靜也」。○釋曰：皆安靜也。諡者，人死將葬，誄列其行而作之也。溢者，盈溢者宜靜。<span class="shu-ming">周頌·維天之命</span>云：「假以溢我。」蟄者，藏伏靜處也。<span class="shu-ming">易</span>曰：「龍蛇之蟄。」慎者，謹靜也。<span class="shu-ming">大雅</span>云：「淑慎爾止。」貉者，靜定也。<span class="shu-ming">大雅·皇矣</span>云：「貊其德音。」鄭箋云：「德政應和曰貊。」謐者，<span class="shu-ming">說文</span>云：「靜語也。」密者，<span class="shu-ming">周頌·昊天有成命</span>云：「夙夜基命宥密。」寧者，<span class="shu-ming">周頌·良耜</span>云：「婦子寧止。」</span></p>
<p class="em2" id="p27"><a class="gg-link" href="#p27" onclick="return changeColor(this);"></a>隕、磒、湮、下、降、墜、摽、蘦，落也。<span class="jiazhu">磒猶隕也。方俗語有輕重耳。湮，沈落也。摽、蘦見<span class="shu-ming">詩</span>。○隕，于閔切。磒，於敏切。摽，婢眇切。蘦音零。</span><span class="jianshu"><span class="yinwen">疏</span>「隕磒」至「落也」。○釋曰：皆謂墮落也。隕者，<span class="shu-ming">說文</span>云：「從高墜也。」<span class="shu-ming">易</span>曰：「有隕自天。」磒者，石落也。郭云：「磒猶隕也。方俗語有輕重耳。」湮，沈落也。下者，自上而落也。降即下也。<span class="shu-ming">曲禮</span>謂羽鳥死曰降。墜者，<span class="shu-ming">說文</span>曰：「從高墮也。」<span class="shu-ming">左傳</span>曰：「弗敢失墜。」摽者，<span class="shu-ming">召南</span>云：「摽有梅。」蘦者，<span class="shu-ming">說文</span>云：「草曰蘦，木曰落。」此對文爾。散而言之，他物之落亦言蘦。<span class="shu-ming">鄘風·定之方中</span>云：「靈雨既零。」蘦、零音義同。</span></p>
<p class="em2" id="p28"><a class="gg-link" href="#p28" onclick="return changeColor(this);"></a>命、令、禧、畛、祈、請、謁、訊、誥，告也。<span class="jiazhu">禧未聞。<span class="shu-ming">禮記</span>曰：「畛於鬼神。」○令，力政切。畛，音稹。告，音谷。</span><span class="jianshu"><span class="yinwen">疏</span>「命令」至「告也」。○釋曰：皆謂告諭也。命者，使告也。<span class="shu-ming">詩·唐風·揚之水</span>云：「我聞有命。」令，發號以告也。<span class="shu-ming">論語</span>云：「其身正，不令而行。」畛者，致告也。祈者，求告也。<span class="shu-ming">書·召誥</span>云：「祈天永命。」請者，言告也。婚禮五曰請期。謁者，告白也。<span class="shu-ming">月令</span>曰：「謁於天子。」訊者，告問也。<span class="shu-ming">詩</span>云：「歌以訊之。」誥者，佈告也。<span class="shu-ming">書·大誥</span>、<span class="shu-ming">洛誥</span>之類是也。</span><span class="jianshu">○注「<span class="shu-ming">禮記</span>曰：畛於鬼神」。○釋曰：下<span class="shu-ming">曲禮</span>文。</span></p>
<p class="em2" id="p29"><a class="gg-link" href="#p29" onclick="return changeColor(this);"></a>永、悠、迥、違、遐、逷、闊，遠也。<span class="jiazhu"><span class="shu-ming">書</span>曰：「逷矣西土之人。」○迥，戶頂切。逷音惕</span>永、悠、迥、遠，遐也。<span class="jiazhu">遐亦遠也，轉相訓。</span><span class="jianshu"><span class="yinwen">疏</span>「永悠迥違」至「遐也」。○釋曰：皆謂遼遠也。永者，長遠也。<span class="shu-ming">周南·漢廣</span>云：「江之永矣。」悠者，<span class="shu-ming">小雅·漸漸之石</span>云：「山川悠遠。」迥者，<span class="shu-ming">大雅</span>云：「泂酌彼行潦。」迥、泂音義同。違者，離遠也。<span class="shu-ming">召南·殷其雷</span>云：「何斯違斯。」遐者，<span class="shu-ming">大雅·旱麓</span>云：「遐不作人。」逷者，古文逖也。闊者，相疏遠也。<span class="shu-ming">邶風·擊鼓</span>云：「於嗟闊兮。」永、悠、迥、遠四者，又遠，遐也；遐亦遠也。轉相訓爾。</span><span class="jianshu">○注「<span class="shu-ming">書</span>曰：逷矣西土之人」。○釋曰：<span class="shu-ming">周書·牧誓</span>文也。</span></p>
<p class="em2" id="p30"><a class="gg-link" href="#p30" onclick="return changeColor(this);"></a>虧、壞、圮、垝，毀也。<span class="jiazhu"><span class="shu-ming">書</span>曰：「方命圮族。」<span class="shu-ming">詩</span>曰：「乘彼垝垣。」虧通語耳。○壞音怪。圮，房美切。垝音鬼。</span><span class="jianshu"><span class="yinwen">疏</span>「虧懷」至「毀也」。○釋曰：皆謂毀敗也。虧者，損毀。<span class="shu-ming">祭義</span>云：「不虧其體。」壞者，人毀也，音怪；一云自毀也，乎怪切。圮者，岸毀也。<span class="shu-ming">書</span>敘曰：「祖乙圮于耿。」垝，是毀垣也。</span><span class="jianshu">○注「<span class="shu-ming">書</span>曰」至「語耳」。○釋曰：云「書曰：方命圮族」者，<span class="shu-ming">堯典</span>文。孔安國云：「圮，毀；族，類也。言鯀性狠戾，好比方名，命而行事，輒毀敗善類。」云「<span class="shu-ming">詩</span>曰：乘彼垝垣」者，<span class="shu-ming">衛風·氓</span>篇文也。</span></p>
<p class="em2" id="p31"><a class="gg-link" href="#p31" onclick="return changeColor(this);"></a>矢、雉、引、延、順、薦、劉、繹、尸、旅，陳也。<span class="jiazhu"><span class="shu-ming">禮記</span>曰：「尸，陳也。」雉、順、劉皆未詳。</span><span class="jianshu"><span class="yinwen">疏</span>「矢雉」至「陳也」。○釋曰：皆謂敷陳也。矢者，<span class="shu-ming">書</span>敘云：「皋陶矢厥謨。」引者，伸陳也。延，鋪陳也。薦者，饌陳也。繹者，復陳也。<span class="shu-ming">周頌·賚</span>篇云：「時周之命於繹思。」尸者，主陳也。旅者，謂布陳也。<span class="shu-ming">大雅·賓之初筵</span>云：「殽核維旅。」</span><span class="jianshu">○注「<span class="shu-ming">禮記</span>曰：尸，陳也」。○釋曰：<span class="shu-ming">郊特牲</span>文。</span></p>
<p class="em2" id="p32"><a class="gg-link" href="#p32" onclick="return changeColor(this);"></a>尸、職，主也。<span class="jiazhu"><span class="shu-ming">左傳</span>曰：「殺老牛，莫之敢尸。」<span class="shu-ming">詩</span>曰：「誰其尸之。」又曰：「職爲亂階。」</span><span class="jianshu"><span class="yinwen">疏</span>「尸、職，主也」。○釋曰：皆謂爲之主宰也。</span><span class="jianshu">○注「<span class="shu-ming">左傳</span>」至「亂階」。○釋曰：云「<span class="shu-ming">左傳</span>曰：殺老牛莫之敢尸」者，成十七年傳云：晉欒書、中行偃遂執公焉。召韓厥，韓厥辭，曰：「昔吾畜於趙氏。孟姬之讒，吾能違兵。古人有言曰：『殺老牛，莫之敢尸。』而況君乎！二三子不能事君，焉用厥也？」是其事。云「<span class="shu-ming">詩</span>曰：誰其尸之」者，<span class="shu-ming">召南·采蘋</span>文。「又曰：職爲亂階」者，<span class="shu-ming">小雅·巧言</span>文。</span></p>
<p class="em2" id="p33"><a class="gg-link" href="#p33" onclick="return changeColor(this);"></a>尸，寀也。<span class="jiazhu">謂寀也。</span>寀、寮，官也。<span class="jiazhu">官地爲寀，同官爲寮。○寀，七代反。</span><span class="jianshu"><span class="yinwen">疏</span>「尸寀」至「官也」。○釋曰：寀謂寀地。主事者必有寀地。寀，采也，採取賦稅以供己有。寀地及言同寮者，皆謂居官者也。</span><span class="jianshu">○注「官地」至「爲寮」。○釋曰：云「官地爲寀」者，<span class="shu-ming">禮運</span>云：「大夫有采以處其子孫。」是也。云「同官爲寮」者，<span class="shu-ming">左傳</span>文七年荀林父告先蔑之辭也。</span></p>
<p class="em2" id="p34"><a class="gg-link" href="#p34" onclick="return changeColor(this);"></a>績、緒、采、業、服、宜、貫、公，事也。<span class="jiazhu"><span class="shu-ming">論語</span>曰：「仍舊貫。」餘皆見<span class="shu-ming">詩</span>、<span class="shu-ming">書</span>。</span><span class="jianshu"><span class="yinwen">疏</span>「績緒」至「事也」。○釋曰：皆事爲也。績者，功事也。<span class="shu-ming">商頌</span>云：「設都于禹之績。」緒者，事業也。<span class="shu-ming">魯頌·閟宮</span>云：「纘大王之緒。」采者，<span class="shu-ming">皋陶謨</span>云：「亮采有邦。」業者，學人所有事。<span class="shu-ming">書·周官</span>云：「業廣惟勤。」服者，<span class="shu-ming">周南·關睢</span>云：「寤寐思服。」宜者，宜其事也。<span class="shu-ming">大雅·鳧鷖</span>云：「公尸來燕來宜。」貫者，<span class="shu-ming">魏風·碩鼠</span>云：「三歲貫女。」公者，<span class="shu-ming">周頌·酌</span>篇云：「實維爾公允師。」</span><span class="jianshu">○注「<span class="shu-ming">論語</span>曰：仍舊貫」。○釋曰：<span class="shu-ming">先進</span>篇云：「魯人爲長府。閔子騫曰：『仍舊貫，如之何？何必改作？』」是也。</span></p>
<p class="em2" id="p35"><a class="gg-link" href="#p35" onclick="return changeColor(this);"></a>永、羕、引、延、融、駿，長也。<span class="jiazhu">宋衛荊吳之間曰融。羕所未詳。○羕音樣。</span><span class="jianshu"><span class="yinwen">疏</span>「永羕」至「長也」。○釋曰：<span class="shu-ming">說文</span>云：「長，久遠也。」<span class="shu-ming">方言</span>云：「施於眾長謂之永。」引者，<span class="shu-ming">漢書·律歷志</span>云：「十丈爲引，引者信也。」顏師古曰：「信讀曰伸，言其長。」延者，<span class="shu-ming">方言</span>云：「延，年長也，凡施於年者謂之延。又宋衛荊吳之間曰融。」駿者，長大也。</span></p>
<p class="em2" id="p36"><a class="gg-link" href="#p36" onclick="return changeColor(this);"></a>喬、嵩、崇，高也。<span class="jiazhu">皆高大貌。<span class="shu-ming">左傳</span>曰：「師叔，楚之崇也。」</span>崇，充也。<span class="jiazhu">亦爲充盛。</span><span class="jianshu"><span class="yinwen">疏</span>「喬嵩」至「充也」。○釋曰：皆高大貌。喬，<span class="shu-ming">周頌·般</span>篇云：「墮山喬嶽。」<span class="shu-ming">釋山</span>云：「山大而高，崧。」嵩、崧音義同。崇者，高貴也，亦爲充盛。<span class="shu-ming">樂記</span>云：「復綴以崇。」</span><span class="jianshu">○注「<span class="shu-ming">左傳</span>曰：師叔，楚之崇也」。○釋曰：宣十二年傳文也。杜注云：「師叔，潘尫，爲楚人所崇貴。」</span></p>
<p class="em2" id="p37"><a class="gg-link" href="#p37" onclick="return changeColor(this);"></a>犯、奢、果、毅、剋、捷、功、肩、堪，勝也。<span class="jiazhu">陵犯、誇奢、果毅，皆得勝也。<span class="shu-ming">左傳</span>曰：「殺敵爲果。」肩即克耳。<span class="shu-ming">書</span>曰：「西伯堪黎。」○毅音義。</span><span class="jianshu"><span class="yinwen">疏</span>「犯奢」至「勝也」。○釋曰：皆謂得勝也。舍人曰：「肩，強之勝也。」孫炎曰：「戡，勝之勝也。」陵犯、誇奢、殺敵爲果、致果、爲義、克殺、捷獲、有功、肩克、堪任，是皆得勝也。</span><span class="jianshu">○注「<span class="shu-ming">左傳</span>」至「堪黎」。○釋曰：云「<span class="shu-ming">左傳</span>曰：殺敵爲果」者，宣二年君子辭也。云「<span class="shu-ming">書</span>曰：西伯堪黎」者，<span class="shu-ming">商頌</span>篇名也。</span></p>
<p class="em2" id="p38"><a class="gg-link" href="#p38" onclick="return changeColor(this);"></a>勝、肩、戡、劉、殺，克也。<span class="jiazhu">轉相訓耳。<span class="shu-ming">公羊傳</span>曰：「克之者何？殺之也。」○戡音堪。</span><span class="jianshu"><span class="yinwen">疏</span>「勝肩」至「克也」。○釋曰：克亦勝也。<span class="shu-ming">詩·周頌·敬之</span>云：「佛時仔肩。」克也。又爲殺也。皆謂得勝而殺之。轉互相訓耳。</span><span class="jianshu">○注「<span class="shu-ming">公羊</span>」至「之也」。○釋曰：<span class="shu-ming">公羊</span>者，在隱元年。經曰：「夏五月，鄭伯克段于鄢。」傳曰：「克之者何？殺之也。」</span></p>
<p class="em2" id="p39"><a class="gg-link" href="#p39" onclick="return changeColor(this);"></a>劉、獮、斬、刺，殺也。<span class="jiazhu"><span class="shu-ming">書</span>曰：「咸劉厥敵。」秋獵曰獮，應殺氣也。<span class="shu-ming">公羊傳</span>曰：「刺之者何？殺之也。」○獮，音鮮。刺，音次。</span><span class="jianshu"><span class="yinwen">疏</span>「劉獮」至「殺也」。○釋曰：<span class="shu-ming">說文</span>云：「殺，戮也。」斬者，文二年<span class="shu-ming">左傳</span>曰：「狼曋取戈以斬囚。」餘皆具注。</span><span class="jianshu">○注「<span class="shu-ming">書</span>曰」至「之也」。○釋曰：「書曰：咸劉厥敵」者，<span class="shu-ming">周書·君奭</span>文。云「秋獵爲獮」者，<span class="shu-ming">釋天</span>文。云「應殺氣也」者，言秋氣肅殺，故名「秋獵爲獮」。<span class="shu-ming">大司馬</span>云：「中秋教治兵，遂以獮田」是也。云「<span class="shu-ming">公羊傳</span>曰：刺之者何？殺之也」者，僖二十七年傳文也。經云：「公子買戍衛，不卒戍，刺之。」故傳云此也。</span></p>
<p class="em2" id="p40"><a class="gg-link" href="#p40" onclick="return changeColor(this);"></a>亹亹、蠠沒、孟、敦、勖、釗、茂、劭、勔，勉也。<span class="jiazhu"><span class="shu-ming">詩</span>曰：「亹亹文王。」蠠沒猶黽勉。<span class="shu-ming">書</span>曰：「茂哉茂哉。」<span class="shu-ming">方言</span>云：周鄭之間相勸勉爲勔釗。孟未聞。○亹，音尾。蠠，音密。釗，音招。劭，音邵。勔，音泯。</span><span class="jianshu"><span class="yinwen">疏</span>「亹亹」至「勉也」。○釋曰：皆謂勸勉也。敦者，厚相勉也。勖者，<span class="shu-ming">邶風·燕燕</span>云：「以勖寡人。」劭者，勉力也。餘皆見注。</span><span class="jianshu">○注「<span class="shu-ming">詩</span>曰」至「未聞」。○釋曰：云「<span class="shu-ming">詩</span>曰：亹亹文王」者，<span class="shu-ming">大雅·文王</span>文也。言勉勉乎不倦，文王之勤，用明德也。云「蠠沒猶黽勉」者，以其聲相近，方俗語有輕重耳。<span class="shu-ming">邶風·谷風</span>云：「黽勉同心。」云「<span class="shu-ming">書</span>曰：茂哉茂哉」者，<span class="shu-ming">皋陶謨</span>文也。<span class="shu-ming">書</span>作懋。茂、懋古今字也。云「<span class="shu-ming">方言</span>云」以下者，案彼云：「釗、薄，勉也。秦晉曰釗，或曰薄，故其鄙語曰：『薄努猶勉努也。』南楚之外曰薄努。自關而東，周鄭之間曰勔釗，齊魯曰勖茲。」是也。</span></p>
<p class="em2" id="p41"><a class="gg-link" href="#p41" onclick="return changeColor(this);"></a>騖、務、昏、睯，強也。<span class="jiazhu">馳騖事務皆曰勉強。<span class="shu-ming">書</span>曰：「不昏作勞」，「睯不畏死」。○騖，音務。睯，音閔。強，其丈切。</span><span class="jianshu"><span class="yinwen">疏</span>「騖務」至「強也」。○釋曰：皆謂自勉強也。騖謂馳騖。務謂先務。二者皆以力勉強。孫炎曰：昏，夙夜之強也。</span><span class="jianshu">○注「<span class="shu-ming">書</span>曰」至「畏死」。○釋曰：云「<span class="shu-ming">書</span>曰：不昏作勞」者，<span class="shu-ming">盤庚</span>文。云「睯不畏死」者，<span class="shu-ming">康誥</span>文。</span></p>
</div></body></html>
