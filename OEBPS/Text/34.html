<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html lang="zh-Hant" xml:lang="zh-Hant" xmlns="http://www.w3.org/1999/xhtml"><head><meta content="width=device-width" initial-scale="1" name="viewport"/><link href="../Styles/page_styles.css" rel="stylesheet" type="text/css"/><link href="../Styles/stylesheet.css" rel="stylesheet" type="text/css"/><title>爾雅-釋器第六</title><script src="../Styles/main.js" type="text/javascript"></script></head><body><div id="text">
<div class="section" id="title-0"><h1>釋器第六</h1><hr/></div>
<p class="jianshu"><span class="yinwen">疏</span>「釋器第六」。○釋曰：案<span class="shu-ming">說文</span>云：「器，皿也。從犬，犬所以守之。」以此篇釋諸器之名，故曰釋器。</p>
<p class="em2" id="p0"><a class="gg-link" href="#p0" onclick="return changeColor(this);"></a>木豆謂之豆。<span class="jiazhu">豆，禮器也。</span><span class="jianshu"><span class="yinwen">疏</span>「木豆謂之豆」。</span><span class="jianshu">○注「禮器也」。○釋曰：案<span class="shu-ming">周禮</span>瓬人爲豆，「實三而成觳崇尺。」鄭注云：「崇，高也。豆實四升。」又<span class="shu-ming">祭統</span>云：「夫人薦豆執校，執醴授之，執鐙。」鄭注云：「校，豆中央直者也。鐙，豆下跗也。」又<span class="shu-ming">禮圖</span>云：「口圓，徑尺，黑膝，飾朱，中大夫以上畫以雲氣，諸侯以象，天子以玉。」皆謂飾其豆口也。然則豆者，以木爲之，高一尺，口足徑一尺，其足名鐙。中央直豎者名校，校徑二寸。總而言之名豆。豆實四升，用薦菹醢。<span class="shu-ming">周禮</span>「醢人掌四豆之實，朝事之豆，其實韭菹醯醢」之類是也。其飾則三代不同。<span class="shu-ming">明堂位</span>曰：「夏后氏以楬豆，殷玉豆，周獻豆。」注云：「楬，無異物之飾也。獻，疏刻之。」是也。以供祭祀燕饗，故云「禮器也」。</span></p>
<p class="em2" id="p1"><a class="gg-link" href="#p1" onclick="return changeColor(this);"></a>竹豆謂之籩。<span class="jiazhu">籩亦禮器。○籩，邊。</span><span class="jianshu"><span class="yinwen">疏</span>「竹豆謂之籩」。</span><span class="jianshu">○注「籩亦禮器」。○釋曰：案鄭注<span class="shu-ming">籩人</span>及<span class="shu-ming">士虞禮</span>云：「籩以竹爲之，口有籐緣，形制如豆，亦受四升，盛棗栗桃梅菱芡脯脩膴鮑糗餌之屬。」是也。亦祭祀享燕所用，故云「亦禮器」。</span></p>
<p class="em2" id="p2"><a class="gg-link" href="#p2" onclick="return changeColor(this);"></a>瓦豆謂之登。<span class="jiazhu">即膏登也。</span><span class="jianshu"><span class="yinwen">疏</span>「瓦豆謂之登」。○釋曰：對文則木曰豆、瓦曰登，散則皆名豆。故云「瓦豆謂之登」。<span class="shu-ming">冬官</span>瓬人掌爲瓦器，而云「豆中縣」。鄭云：「縣繩正豆之柄。」是瓦亦名豆也。<span class="shu-ming">詩·大雅·生民</span>云：「于豆於登。」毛傳云：「豆，薦菹醢。登，大羹也。」<span class="shu-ming">公食大夫禮</span>云：「大羹湆不和，實於登。」湆者，肉汁，大古之羹也。不調以鹽，菜以其質，故以瓦器盛之。郭云：「即膏登也。」</span></p>
<p class="em2" id="p3"><a class="gg-link" href="#p3" onclick="return changeColor(this);"></a>盎謂之缶。<span class="jiazhu">盆也。○盎，烏浪切。</span><span class="jianshu"><span class="yinwen">疏</span>「盎謂之缶」。○釋曰：孫炎云：「缶，瓦器。」郭云：「盆也。」<span class="shu-ming">詩·陳風</span>云：「坎其擊缶。」則缶是樂器。<span class="shu-ming">易·離卦·九三</span>：「不鼓缶而歌，則大耋之嗟。」注云：「艮爻也，位近丑。丑上值弁星，似缶。」<span class="shu-ming">詩</span>云「坎其擊缶」，則樂器亦有缶。又<span class="shu-ming">史記</span>：「藺相如使秦王擊缶。」是樂器爲缶也。案<span class="shu-ming">坎卦·六四</span>：「樽酒簋貳用缶。」注云：「爻辰在丑。丑上值斗，可以斟之象。斗上有建星，建星之形似簋。貳，副也。建星上有弁星，弁星之形又如缶。天子大臣以王命出會諸侯，主國尊於簋，副設玄酒以缶。」則缶又是酒器也。<span class="shu-ming">比卦·初六</span>爻：「有孚盈缶。」注云：「爻辰在木上，值東井之水，人所汲，用缶。缶，汲器。」襄九年宋災，<span class="shu-ming">左傳</span>曰：「具綆缶，備水器。」則缶是汲水之器也。然則缶是瓦器，可以節樂，若今擊甌；又可以盛水、盛酒，即今之瓦盆也。</span></p>
<p class="em2" id="p4"><a class="gg-link" href="#p4" onclick="return changeColor(this);"></a>甌瓿謂之瓵。<span class="jiazhu">瓿甊，小罌，長沙謂之瓵。○瓿，蒲口切。瓵，移。</span><span class="jianshu"><span class="yinwen">疏</span>「甌瓿謂之瓵」。○釋曰：甌一名瓿甊，一名瓵。郭云：「瓿甊，小罌，長沙謂之瓵。」<span class="shu-ming">方言</span>云：「㼚<span class="jiazhu">音岡</span>、瓭<span class="jiazhu">都感切</span>、𤮢<span class="jiazhu">音武</span>、䍃<span class="jiazhu">音由</span>、㽀<span class="jiazhu">音鄭</span>、㼻<span class="jiazhu">仕江切</span>、甀<span class="jiazhu">度睡切</span>、甕、瓿甊<span class="jiazhu">瓿音部。甊，落口切</span>、㽈，<span class="jiazhu">牛志切</span>罌也。靈桂之郊謂之㼚，其小者謂之瓭，周魏之間謂之𤮢，秦之舊都謂之㽀，淮汝之間謂之䍃，江湖之間謂之㼻，自關而西、晉之舊都、河汾之間，其大者謂之甀，其中者謂之瓿甊，自關而東、趙魏之郊謂之甕，或謂之罌，東齊海岱之間謂之㽈。罌，其通語也。䓨，陳魏宋楚之間曰㼶，<span class="jiazhu">音臾</span>或曰㼡，<span class="jiazhu">音殊</span>燕之東北、朝鮮洌水之間謂之瓺，<span class="jiazhu">音暢，亦腸</span>齊之東北、海岱之間謂之甔，<span class="jiazhu">音擔</span>周洛韓鄭之間謂之甀，或謂之䓨，䓨謂之㼰，<span class="jiazhu">鼓鼙</span>𦉨謂之㽄。缶謂之瓿㼴，<span class="jiazhu">音隅</span>㼴其小者，謂之瓶。䓨、甈謂之盎，自關而西或謂之盆，或謂之盎，其小者謂之升甌。甂，<span class="jiazhu">音邊</span>陳魏宋楚之間謂之題，<span class="jiazhu">杜啟切</span>自關而西謂之甂，其大者謂之甌。」是其方俗之異名也。</span></p>
<p class="em2" id="p5"><a class="gg-link" href="#p5" onclick="return changeColor(this);"></a>康瓠謂之甈。<span class="jiazhu">瓠，壺也。賈誼曰：「寶康瓠。」是也。○瓠，胡。甈，契。</span><span class="jianshu"><span class="yinwen">疏</span>「康瓠謂之甈」。○釋曰：康瓠一名甈。瓠即壺也。<span class="shu-ming">說文</span>云：「破罌也。」<span class="shu-ming">方言</span>云：「甈謂之盎。」皆非郭義也。</span><span class="jianshu">○注「賈誼說曰：『寶康瓠。』是也」。○釋曰：案<span class="shu-ming">漢書</span>云：賈誼，洛陽人也，年十八，以誦詩屬文，漢文帝召爲博士，爲絳、灌之屬害之。天子疏誼，爲長沙王傅，以謫去，意不自得，及渡湘水，爲賦以吊屈原。其詞曰：「斡棄周鼎，寶康瓠兮。」是也。</span></p>
<p class="em2" id="p6"><a class="gg-link" href="#p6" onclick="return changeColor(this);"></a>斪斸謂之定。<span class="jiazhu">鋤屬。○斪音衢。斸，丁錄切。定，多佞切。</span><span class="jianshu"><span class="yinwen">疏</span>「斪斸謂之定」。○釋曰：斪斸一名定。郭云：「鋤屬。」李巡曰：「鋤別名也。」<span class="shu-ming">廣雅</span>云：「定謂之耨。」<span class="shu-ming">世本</span>云：「垂作耨。」<span class="shu-ming">呂氏春秋</span>云：「耨柄尺，此其度也。其耨六寸，所以間稼也。」高誘注云：「耨，耘苗也。六寸，所以入苗間。」<span class="shu-ming">詩·頌·臣工</span>云：「庤乃錢鎛。」毛傳云：「鎛，耨也。」耨及定當是一器。但先儒或即云鋤，或云鋤屬。古器變易，未能識之。</span></p>
<p class="em2" id="p7"><a class="gg-link" href="#p7" onclick="return changeColor(this);"></a>斫謂之鐯。<span class="jiazhu">钁也。○鐯，張略切。</span><span class="jianshu"><span class="yinwen">疏</span>「斫謂之鐯」。○釋曰：斫一名鐯。郭云：「钁也。」<span class="shu-ming">說文</span>云：「钁，大鋤也。」</span></p>
<p class="em2" id="p8"><a class="gg-link" href="#p8" onclick="return changeColor(this);"></a>𣂀謂之疀。<span class="jiazhu">皆古鍬鍤字。○𣂀，鍬。疀，鍤。</span><span class="jianshu"><span class="yinwen">疏</span>「𣂀謂之疀」。○釋曰：郭云：「皆古鍬鍤字。」<span class="shu-ming">方言</span>云：「燕之東北、朝鮮洌水之間謂之𣂀，宋魏之間謂之鏵，或謂之鍏，<span class="jiazhu">音韋</span>江淮南楚之間謂之臿，趙魏之間謂之喿。」<span class="jiazhu">音鍪</span>是皆謂今鍬也。○鍬音秋。</span></p>
<p class="em2" id="p9"><a class="gg-link" href="#p9" onclick="return changeColor(this);"></a>緵罟謂之九罭。九罭，魚罔也。<span class="jiazhu">今之百囊罟是，亦謂之𦌵。今江東呼爲緵。嫠婦之笱謂之罶。<span class="shu-ming">毛詩傳</span>曰：「罶，曲梁也。」謂以簿爲魚笱。</span>罺謂之汕，<span class="jiazhu">今之撩罟。</span>篧謂之罩，<span class="jiazhu">魚籠也。</span>槮謂之涔。<span class="jiazhu">今之作槮者，聚積柴木於水中，魚得寒，入其裏藏隱，因以簿圍捕取之。</span>鳥罟謂之羅，<span class="jiazhu">謂羅絡之。</span>兔罟謂之罝，<span class="jiazhu">罝猶遮也。見<span class="shu-ming">詩</span>。</span>麋罟謂之罞，<span class="jiazhu">冒其頭也。</span>彘罟謂之羉，<span class="jiazhu">羉，幕也。</span>魚罟謂之罛。<span class="jiazhu">最大罟也。今江東云。</span>繴謂之罿。罿，罬也。罬謂之罦。罦，覆車也。<span class="jiazhu">今之翻車也。有兩轅，中施罥以捕鳥。輾轉相解，廣異語。○緵，子弄。罭，音域。嫠，音離。笱，音狗。罺，音嘲。汕，所諫切。篧，主角切。槮，桑感切。罝，音嗟。罞，音茆。彘，音滯。羉，音鸞。罛，音孤。繴，音壁。罿，音沖。罬，音拙。罦，音浮。</span><span class="jianshu"><span class="yinwen">疏</span>「緵罟」至「覆車也」。○釋曰：此別羅網之異名也。罟，網也。緵罟一名九罭，即魚罔也。嫠婦之笱，取魚器也，一名罶。罺，一名汕。罩，捕魚籠，一名篧。積柴水中取魚名槮，又名涔。鳥罔名羅，兔罔名罝，麋罔名罞。罞，冒也，言冒覆其頭也。彘，豬也，其罔名羉。羉，幕也，言幕絡其身也。魚之大罔名罛。翻車小罔捕鳥者名繴也、罿也、罬也、罦也，皆謂覆車也。</span><span class="jianshu">○注「今之」至「爲緵」。○釋曰：「今之百囊罟是，亦謂之𦌵，今江東呼爲緵」者，以時驗而言也。孫炎云：「九罭謂魚之所入有九囊也。」<span class="shu-ming">詩·豳風</span>云：「九罭之魚，鱒魴。」是也。</span><span class="jianshu">○注「<span class="shu-ming">毛詩</span>」至「魚笱」。○釋曰：云「<span class="shu-ming">毛詩傳</span>曰：罶，曲梁也」者，<span class="shu-ming">小雅</span>云：「魚麗於罶。」傳云：「罶，曲梁也。」是矣。云「謂以簿爲魚笱」者，孫炎云：「罶，曲梁，其功易，故謂之寡婦之笱。」然則曲，簿也；嫠，寡也。以簿爲魚笱，其功易，號之寡婦之笱耳，非寡婦所作也。</span><span class="jianshu">○注「今之撩罟」。○釋曰：李巡云：「汕，以簿汕魚也。」案<span class="shu-ming">詩·小雅</span>云：「南有嘉魚，烝然汕汕。」傳云：「樔也。」箋云：「樔，今之撩罟也。」皆以今曉古。</span><span class="jianshu">○注「捕魚籠也」。○釋曰：李巡云：「篧，編細竹以爲罩，捕魚也。」孫炎云：「今楚篧也。」然則罩以竹爲之，無竹則以荊，故謂之楚篧。皆謂捕魚籠也。<span class="shu-ming">詩·小雅</span>云：「南有嘉魚，烝然罩罩。」是也。</span><span class="jianshu">○注「今之」至「取之」。○釋曰：李巡曰：「今以木投水中，養魚曰涔。」孫炎云：「積柴養魚曰槮。」郭云：「今之作罧者，聚積柴木於水中，魚得寒，入其裏藏隱，因以簿圍捕取之。」<span class="shu-ming">小爾雅</span>曰：「魚之所息謂之潛，潛，槮也，積柴水中魚舍也。」<span class="shu-ming">詩·周頌</span>云：「潛有多魚。」是也。槮、罧、潛、涔，古今字。</span><span class="jianshu">○注「謂羅絡之」。○釋曰：李巡云：「鳥飛張網以羅之。」然則張網以羅絡飛鳥。<span class="shu-ming">詩·王風</span>云：「雉離于羅。」是也。</span><span class="jianshu">○注「罝猶遮也。見<span class="shu-ming">詩</span>」。○釋曰：<span class="shu-ming">周南</span>云：「肅肅兔罝。」是也。李巡云：「兔自作徑路，張罝捕之也。」然則張罔遮兔，因名曰罝。</span><span class="jianshu">○注「最大罟也，今江東云」。○釋曰：李巡曰：「魚罟，捕魚具也。」然則捕魚之具，最大者名罛。<span class="shu-ming">詩·衛風</span>云：「施罛濊濊。」是也。</span><span class="jianshu">○注「今之」至「異語」。○釋曰：孫炎曰：「覆車網可以掩兔者也。一物五名，方言異也。」郭云：「今之翻車也。有兩轅，中施罥以捕鳥。輾轉相解，廣異語。」<span class="shu-ming">廣雅</span>云：「罥，罟也。」案<span class="shu-ming">詩·王風</span>云：「雉離於罦。」又曰：「雉離於罿。」然則捕鳥之具也。孫炎云「諭梅」，非也。</span></p>
<p class="em2" id="p10"><a class="gg-link" href="#p10" onclick="return changeColor(this);"></a>絇謂之救。<span class="jiazhu">救絲以爲絇。或曰亦罥名。○絇，其具切。</span><span class="jianshu"><span class="yinwen">疏</span>「絇謂之救」。○釋曰：郭氏兩解：一云救絲以爲絇。絇，屨頭飾也。<span class="shu-ming">士冠禮</span>曰：「玄端，黑履，青絇。」鄭注云：「絇之言拘也，以爲行戒，狀如刀衣，鼻在履頭。」是也。或曰：「絇，屨屬。<span class="shu-ming">小爾雅</span>曰：「舄而今絇也。」一云亦罥名者，言此經絇亦罥罟之別名也。義疑，故兩存焉。</span></p>
<p class="em2" id="p11"><a class="gg-link" href="#p11" onclick="return changeColor(this);"></a>律謂之分。<span class="jiazhu">律管可以分氣。○分音粉。</span><span class="jianshu"><span class="yinwen">疏</span>「律謂之分」。○釋曰：律一名分。鄭注<span class="shu-ming">月令</span>云：「律，候氣之管也。以銅爲之。」<span class="shu-ming">律厤志</span>云：「皇帝使伶倫氏自大夏之西、昆侖之陰，取竹之解谷，斷兩節間而吹之，以爲黃鍾之宮，制十二筩以聽鳳凰之鳴。」其雄鳴則爲六律，雌鳴則爲六呂。陽管爲律，律，法也。言陽氣與陰氣爲法。鄭云：「律，述也，述氣之管，陰管爲呂。<span class="shu-ming">律厤志</span>云呂，助也，言助陽宣氣。」又云：「呂，拒也。言與陽相承，更迭而至。」又陰律稱同，言與陽同也。總而言之，陰、陽皆稱律。故<span class="shu-ming">月令</span>十二月皆云「律中」是也。以其分候十二月氣，故又名分。郭云：「律管可以分氣。」是也。</span></p>
<p class="em2" id="p12"><a class="gg-link" href="#p12" onclick="return changeColor(this);"></a>大版謂之業。<span class="jiazhu">築牆版也。</span>繩之謂之縮之。<span class="jiazhu">縮者，約束之。<span class="shu-ming">詩</span>曰：「縮版以載。」</span><span class="jianshu"><span class="yinwen">疏</span>「大版」至「縮之」。○釋曰：此解<span class="shu-ming">詩</span>云：「縮版以載」也。大版名業，以繩束版謂之縮。</span><span class="jianshu">○注「築牆版也」。○釋曰：孫炎曰：「業所以飾栒，刻版捷業如鋸齒也。」<span class="shu-ming">毛詩</span>傳云：「業，大版也。」所以飾栒爲縣也，捷業如鋸齒。或曰畫之。然則業者，是樂縣之飾。郭必以爲築牆版者，以此文與「縮之」相連。<span class="shu-ming">詩</span>云「縮版以載」。作者以類相從，縮既築牆所用之繩，則業是築牆之版明矣。散而言之，則業亦樂縣之飾。故<span class="shu-ming">詩·大雅</span>云：「虡業維樅。」<span class="shu-ming">周頌</span>云：「設業設虡。」而毛鄭皆以爲大版，所以飾栒爲縣也。</span><span class="jianshu">○注「縮者」至「以載」。○釋曰：孫炎云：「繩束築版謂之縮。」然則縮者，束物之名，用繩束版，故謂之縮。復言縮之，明用繩束之也。故云「縮者，約束之」。云「<span class="shu-ming">詩</span>曰：縮版以載」者，<span class="shu-ming">大雅·綿</span>篇文也。</span></p>
<p class="em2" id="p13"><a class="gg-link" href="#p13" onclick="return changeColor(this);"></a>彝、卣、罍，器也。<span class="jiazhu">皆盛酒尊，彝其總名。</span>小罍謂之坎。<span class="jiazhu">罍形似壺，大者受一斛。○卣，酉。</span><span class="jianshu"><span class="yinwen">疏</span>「彝卣」至「之坎」。○釋曰：別酒尊大小之異名也。彝其總名。彝者，法也，與諸尊爲法。<span class="shu-ming">司尊彝</span>云：「雞彝、鳥彝、斚彝、黃彝、虎彝、蜼彝。」是也。卣者，下云「卣，中尊也。」孫炎云：「尊彝爲上，罍爲下，卣居中。」郭云：「不大不小者，是在罍彝之間，即<span class="shu-ming">周禮</span>犧象壺著太山等六尊。」是也。罍者，尊之大者也。即<span class="shu-ming">周禮·司尊彝</span>云「皆有罍，諸臣之所酢」是也。案<span class="shu-ming">禮圖</span>云：「六彝爲上，受三斗。六尊爲中，受五斗。六罍爲下，受一斛。」故<span class="shu-ming">異議·罍制</span>：「<span class="shu-ming">韓詩</span>說，金罍，大夫器也。天子以玉，諸侯、大夫皆以金，士以梓。<span class="shu-ming">毛詩</span>說，金罍，酒器也。諸臣之所酢。人君以黃金飾，尊大一碩，金飾，龜目，蓋刻爲雲雷之象。」謹案：<span class="shu-ming">韓詩</span>說天子以玉，經無明文。謂之罍者，取象雲雷，博施如人君，下及諸臣。又<span class="shu-ming">司尊彝</span>云：「皆有罍，諸臣之所酢。」注云：「罍亦刻而畫之，爲山雲之形。」言刻畫則用木矣，故<span class="shu-ming">禮圖</span>依制度云：「刻木爲之。」韓說言士以梓，士無飾，言其木體，則以上同周梓加飾耳。<span class="shu-ming">毛詩</span>言「大一碩」，<span class="shu-ming">禮圖</span>亦云「大一斛」，則大小之制，尊卑同也。雖尊卑飾異，皆得畫雲雷之形，以其云罍取於雲雷故也。是彝、卣、罍三者皆爲盛酒器也。其罍之小者，別名坎。</span></p>
<p class="em2" id="p14"><a class="gg-link" href="#p14" onclick="return changeColor(this);"></a>衣裗謂之䘽。<span class="jiazhu">衣縷也。齊人謂之攣。或曰袿，衣之飾</span>黼領謂之襮。<span class="jiazhu">繡剌黼文以褗領。</span>緣謂之純。<span class="jiazhu">衣緣飾也。</span>袕謂之褮。<span class="jiazhu">衣開孔也。</span>衣眥謂之襟。<span class="jiazhu">交領。</span>衱謂之裾。<span class="jiazhu">衣後襟也。</span>衿謂之袸。<span class="jiazhu">衣小帶。</span>佩衿謂之褑。<span class="jiazhu">佩玉之帶上屬。</span>執衽謂之袺。<span class="jiazhu">持衣上衽。</span>扱衽謂之襭。<span class="jiazhu">扱衣上衽於帶。</span>衣蔽前謂之襜。<span class="jiazhu">今蔽膝也。</span>婦人之褘謂之縭。縭，緌也。<span class="jiazhu">即今之香纓也。邪交落帶系於體，因名爲褘。緌，系也。</span>裳削幅謂之纀。<span class="jiazhu">削殺其幅，深衣之裳。○裗，流。䘽，倪。襮，搏。緣，餘絹切。純，之閏切。袕，穴。褮，營。眥，才細切。衱，劫。 袸，賤。褑，院。衽，稔。袺，結。扱，插。襜，昌占切。褘，韋。縭，離。緌，汝誰切。纀，卜。</span><span class="jianshu"><span class="yinwen">疏</span>「衣裗」至「謂之纀」。○釋曰：此別衣服之異名也。云衣者目之也。裗一名䘽，剌繡黼文於衣領名襮，衣之緣飾名純，<span class="shu-ming">禮記·深衣</span>云：「衣純以繢，衣純以青」之類是也。袕，衣開孔也，名褮。<span class="shu-ming">說文</span>云：「鬼衣也。」衣眥，名襟，謂交領也。<span class="shu-ming">方言</span>云：「衿謂之交。」是也。衱一名裾，即衣後裾也。衿，衣小帶也。一名袸。<span class="shu-ming">士昏禮</span>曰：「施衿結帨。」是也。佩下之帶名褑。衽，裳際也。手執持其衽名袺，扱衽於帶名襭。<span class="shu-ming">詩·周南</span>云：「薄言袺之」、「薄言襭之。」是也。衣之蔽前者名襜。婦人之香纓名褘，又謂之縭。縭，緌也。緌猶系也，取系屬之義。衣下曰裳。削，殺也。裳削殺其幅者名纀，謂深衣之裳也。</span><span class="jianshu">○注「衣縷」至「之飾」。○釋曰：此郭氏兩解：一云「衣縷也」。本或作褸。<span class="jiazhu">音婁</span><span class="shu-ming">方言</span>云：「縷謂之衽，又謂之袩。」<span class="jiazhu">子狹切</span>彼注云：「即衣衿也。」云「齊人謂之攣」者，以目驗而言也。一云「或曰袿，衣之飾」者，<span class="shu-ming">釋名</span>曰：「婦人上服曰袿。」<span class="shu-ming">廣雅</span>云：「袿，長襦也。」言飾者，蓋以繒爲緣飾耳。</span><span class="jianshu">○注「繡剌黼文以褗領」。○釋曰：<span class="shu-ming">詩·唐風</span>云：「素衣朱襮。」毛傳云：「襮，領也。諸侯繡黼，丹朱中衣。」毛言繡黼者，謂於繒之上繡剌以爲黼，非訓繡爲黼。郭氏取毛爲說也。</span><span class="jianshu">○注「今蔽膝也」。○釋曰：<span class="shu-ming">方言</span>云：「蔽厀，江淮南楚之間謂之褘，或謂之袚，<span class="jiazhu">音弗</span>魏宋南楚之間謂之大巾，自關東西謂之蔽厀，齊魯之郊謂之袡。」<span class="jiazhu">昌詹切</span>襦又名韠。<span class="shu-ming">禮記·玉藻</span>云：「韠：君朱，大夫素，士爵韋；圜，殺，直，天子直，公侯前後方，大夫前方、後挫角，士前後正。韠下廣一尺，上廣一尺，長三尺，其徑五寸，肩革帶博二寸。」是也。</span><span class="jianshu">○注「即今」至「系也」。○釋曰：孫炎云：「褘，帨巾也。」郭云：「即今之香纓也。褘邪交落帶系於體，因名爲褘。緌，系也。」此女子既嫁之所著，示系屬於人。義見<span class="shu-ming">禮記</span>。<span class="shu-ming">曲禮</span>云「女子許嫁纓」及<span class="shu-ming">內則</span>云「衿纓」是也。<span class="shu-ming">詩</span>云：「親結其縭。」謂母送女，重結其所系著以申戒之。孫炎以褘爲帨巾，失之也。</span><span class="jianshu">○注「削殺其幅，深衣之裳」。○釋曰：案<span class="shu-ming">深衣</span>目錄云：「稱深衣者，以餘服則上衣下裳不相連。」此深衣衣裳相連，被體深邃，故謂之深衣。案<span class="shu-ming">深衣</span>篇云：「制十有二幅，以應十有二月。」鄭注云：「裳六幅，幅分之以爲上下之殺。」故云：「削殺其幅，深衣之裳」也。其深衣制度，<span class="shu-ming">禮記</span>具焉。</span></p>
<p class="em2" id="p15"><a class="gg-link" href="#p15" onclick="return changeColor(this);"></a>輿革前謂之鞎，<span class="jiazhu">以韋靶車軾。</span>後謂之笰，<span class="jiazhu">以韋靶後戶。</span>竹前謂之禦，<span class="jiazhu">以簟衣軾。</span>後謂之蔽。<span class="jiazhu">以簟衣後戶。</span>環謂之捐。<span class="jiazhu">著車眾環。</span>鑣謂之钀。<span class="jiazhu">馬勒旁鐵。</span>載轡謂之轙。<span class="jiazhu">車軛上環，轡所貫也。</span>轡首謂之革。<span class="jiazhu">轡，靶勒。見<span class="shu-ming">詩</span>。○捐，因絹切。鑣，表驕切。钀，魚列切。轙，儀。</span><span class="jianshu"><span class="yinwen">疏</span>「輿革」至「之革」。○釋曰：此辨車馬之飾名也。云「輿革前謂之鞎」者，李巡曰：「輿革前謂輿前，以革爲車飾曰鞎。」郭云：「以韋靶車軾。」靶謂鞔也。軾，車上橫木。<span class="shu-ming">毛詩</span>傳云：「諸侯之路車，有朱革之質而羽飾。」謂以皮革爲本質，其上又以翟羽爲之飾。<span class="shu-ming">詩·齊風</span>云：「簟笰朱鞹。」是也。「後謂之笰」者，李巡曰：「笰，車後戶名也。」郭云：「以韋靶後戶。」云「竹前謂之禦」者，李巡曰：「竹前謂編竹當車前以擁蔽，名之曰禦。禦，止也。」孫炎曰：「禦，以簟爲車飾也。」郭云：「以簟衣軾。」<span class="shu-ming">詩</span>傳云：「簟，方丈席也。」云「後謂之蔽」者，郭云：「以簟衣後戶。」即<span class="shu-ming">詩</span>所謂簟笰也。云「環謂之捐」，謂著車眾環名捐。云「鑣謂之钀」者，鑣，馬勒旁鐵，一名钀。云「載轡謂之轙」者，轡者，禦馬之具也。古者乘車駕駟馬，凡八轡，轅端之木名衡，衡即軛，軛上著環以貫轡，此即載轡之環名轙。故郭云：「車軛上環，轡所貫也。」云「轡首謂之革」者，轡首名革也。<span class="shu-ming">詩·大雅</span>云：「鞗革金厄。」是也。郭云：「轡，靶勒。見<span class="shu-ming">詩</span>。」<span class="shu-ming">字林</span>云：「靶，轡革也。」</span></p>
<p class="em2" id="p16"><a class="gg-link" href="#p16" onclick="return changeColor(this);"></a>餀謂之餯。<span class="jiazhu">說物臭也。</span>食饐謂之餲。<span class="jiazhu">飯饖臭。見<span class="shu-ming">論語</span>。</span>摶者，謂之糷<span class="jiazhu">飯相著。</span>米者謂之糪。<span class="jiazhu">飯中有腥。</span>肉謂之敗。<span class="jiazhu">臭壞。</span>魚謂之餒。<span class="jiazhu">肉爛。○餀，呼蓋切。餯，許穢切。饐，意。餲，隘。糷，爛。糪，柏。餒，奴罪切。</span><span class="jianshu"><span class="yinwen">疏</span>「餀謂」至「之餒」。○釋曰：此別物臭惡之異名也。李巡云：「餀、餯皆穢臭也。」食，飯也。饐，飯臭也，一名餲。飯摶相著者名糷。李巡云：「糷，飯淖麋相著也。」飯中有腥米者，名糪。李巡曰：「米飯半腥半熟名糪。」即<span class="shu-ming">論語</span>云「失飪不食」。肉臭壞曰敗，魚內爛曰餒，即<span class="shu-ming">論語</span>云「魚餒而肉敗不食」是也。</span><span class="jianshu">○注「飯饖臭。見<span class="shu-ming">論語</span>」。○釋曰：<span class="shu-ming">說文</span>云：「饖，飯傷熱。」<span class="shu-ming">蒼頡篇</span>云：「食臭敗也。」云「見<span class="shu-ming">論語</span>」者，<span class="shu-ming">鄉黨</span>篇云：「食饐而餲。」孔曰：「饐、餲，臭味變。」是也。</span><span class="jianshu">○注「內爛」。○釋曰：案<span class="shu-ming">春秋</span>僖十九年云「梁亡」。<span class="shu-ming">公羊傳</span>曰：「此未有伐者，其言梁亡何？自亡也。其自亡奈何？魚爛而亡也。」何休云：「梁君隆刑峻法，百姓一旦相率俱去，狀若魚爛。魚爛從內發，故云爾。」然則魚之敗壞，先自內始，故云內爛。是郭用<span class="shu-ming">公羊</span>爲說。今本「內」作「肉」，恐誤。</span></p>
<p class="em2" id="p17"><a class="gg-link" href="#p17" onclick="return changeColor(this);"></a>肉曰脫之，<span class="jiazhu">剝其皮也。今江東呼麋鹿之屬通爲肉。</span>魚曰斮之。<span class="jiazhu">謂削鱗也。○斮，莊略反。</span><span class="jianshu"><span class="yinwen">疏</span>「肉曰」至「斮之」。○釋曰：此論治擇魚肉之名也。肉剝去其皮，因名脫之。李巡云：「肉去其骨曰脫。」皇侃云：「治肉除其筋膜，取好者。」郭氏以與「魚曰斮之」文連，斮謂斬削其鱗，則脫是脫剝其皮也。嫌羊豕有不剝其皮者，故又云「今江東呼麋鹿之屬通爲肉」。案<span class="shu-ming">禮記·內則</span>及李巡<span class="shu-ming">爾雅</span>本皆云「魚曰作之」。皇侃云：「作爲搖動也。凡取魚，搖動之，視其鮮餒，餒者不食。」李巡云：「作之，魚骨小，無所去。」今本作斮。郭云：「謂削鱗也。」</span></p>
<p class="em2" id="p18"><a class="gg-link" href="#p18" onclick="return changeColor(this);"></a>冰，脂也。<span class="jiazhu"><span class="shu-ming">莊子</span>云：「肌膚若冰雪。」冰雪，脂膏也。</span><span class="jianshu"><span class="yinwen">疏</span>「冰，脂也」。○釋曰：脂，膏也，一名冰。</span><span class="jianshu">○注「莊子」至「膏也」。○釋曰：云「<span class="shu-ming">莊子</span>云：肌膚若冰雪」者，此<span class="shu-ming">內篇·逍遙</span>之言也。案彼云：「藐姑射之山，有神人居焉。肌膚若冰雪，綽約若處子。」引之者，證冰爲脂也。云脂膏也者，孫炎曰：膏凝曰脂。則似脂，與膏異。而云脂膏者，以脂有凝有釋。對例即<span class="shu-ming">內則</span>注云：「脂，肥凝者，釋者曰膏」，散文則脂、膏皆總名也。</span></p>
<p class="em2" id="p19"><a class="gg-link" href="#p19" onclick="return changeColor(this);"></a>肉謂之羹，<span class="jiazhu">肉臛也。<span class="shu-ming">廣雅</span>曰湆。見<span class="shu-ming">左傳</span>。</span>魚謂之鮨。<span class="jiazhu">鮨，鮓屬也。見<span class="shu-ming">公食大夫禮</span>。</span>肉謂之醢，<span class="jiazhu">肉醬。</span>有骨者謂之臡。<span class="jiazhu">雜肉醬。見<span class="shu-ming">周禮</span>。○鮨，祁。醢，海。臡，泥。</span><span class="jianshu"><span class="yinwen">疏</span>「肉謂」至「之臡」。○釋曰：此別魚肉所作食味之名也。肉之所作臛名羹，魚所作鮓名鮨，以肉作醬名醢，有骨相雜者名臡。</span><span class="jianshu">○注「肉臛」至「<span class="shu-ming">左傳</span>」。○釋曰：云「肉臛也」者，<span class="shu-ming">儀禮</span>所謂「膷臐膮」是也。云「<span class="shu-ming">廣雅</span>曰湆」者，則彼云「羹謂之湆」是也。云「見<span class="shu-ming">左傳</span>」者，案隱元年，鄭伯置其母姜氏於城潁，而誓之曰：「不及黃泉，無相見也。」既而悔之。潁考叔爲潁谷封人，聞之，有獻於公。公賜之食。食舍肉，公問之。對曰：「小人有母，皆嘗小人之食矣，未嘗君之羹。請以遺之。」是謂肉爲羹也。</span><span class="jianshu">○注「鮨鮓」至「夫禮」。○釋曰：案<span class="shu-ming">公食大夫禮</span>云：「牛炙，南醢，以西牛胾、醢、牛鮨。」鄭注云：「<span class="shu-ming">內則</span>謂鮨爲膾，然則膾用鮨。」是也。</span><span class="jianshu">○注「雜骨醬。見<span class="shu-ming">周禮</span>」。○釋曰：案<span class="shu-ming">醢人職</span>云：「掌四豆之實，朝事之豆，其實韭菹、醓醢、昌本、麋臡。」鄭注云：「作醢及臡者，必先膊干其肉，乃後莝之，雜以粱麴及鹽漬，以美酒塗置甀中，百日則成矣。」是也。</span></p>
<p class="em2" id="p20"><a class="gg-link" href="#p20" onclick="return changeColor(this);"></a>康謂之蠱。<span class="jiazhu">米皮。</span>澱謂之垽。<span class="jiazhu">澱，滓也。今江東呼垽。○垽，魚靳切。</span><span class="jianshu"><span class="yinwen">疏</span>「康謂」至「之垽」。○釋曰：康，米皮也，一名蠱。<span class="shu-ming">左傳</span>曰：「穀之飛亦名蠱。」是也。澱，滓泥也，一名垽。郭云：「今江東呼垽。」</span></p>
<p class="em2" id="p21"><a class="gg-link" href="#p21" onclick="return changeColor(this);"></a>鼎絕大謂之鼐，<span class="jiazhu">最大者。</span>圜弇上謂之鼒，<span class="jiazhu">鼎斂上而小口。</span>附耳外謂之釴，<span class="jiazhu">鼎耳在表。</span>款足者謂之鬲。<span class="jiazhu">鼎曲腳也。○鼐，耐。圜，袁。鼒，諮。釴，亦。款，苦管反。鬲，力。</span><span class="jianshu"><span class="yinwen">疏</span>「鼎絕」至「之鬲」。○釋曰：此別鼎名也。鼎最大者名鼐，體圓斂上而小口者名鼒。<span class="shu-ming">詩·周頌</span>云：「鼐鼎及鼒。」附耳在鼎表者名釴。款，闊也。謂鼎足相去疏闊者名鬲。</span></p>
<p class="em2" id="p22"><a class="gg-link" href="#p22" onclick="return changeColor(this);"></a>䰝謂之鬵。<span class="jiazhu"><span class="shu-ming">詩</span>曰：「溉之釜鬵。」</span>鬵，鉹也。<span class="jiazhu">涼州呼鉹。○鬵，音尋。鉹，音侈。</span><span class="jianshu"><span class="yinwen">疏</span>「䰝謂之鬵。鬵，鉹也」。○釋曰：䰝一名鬵，涼州名鉹。<span class="shu-ming">方言</span>云：「甑，自關而東或謂之甗，或謂之鬵，或謂之酢餾。」是也。</span><span class="jianshu">○注「<span class="shu-ming">詩</span>曰：溉之釜鬵」。○釋曰：<span class="shu-ming">檜風·匪風</span>篇文也。</span></p>
<p class="em2" id="p23"><a class="gg-link" href="#p23" onclick="return changeColor(this);"></a>璲，瑞也。<span class="jiazhu"><span class="shu-ming">詩</span>曰：「鞙鞙佩璲。」璲者玉瑞。</span>玉十謂之區。<span class="jiazhu">雙玉曰瑴，五瑴爲區。○璲，瑞。區，羌於反。</span><span class="jianshu"><span class="yinwen">疏</span>「璲，瑞也。玉十謂之區」。○釋曰：璲者，瑞玉名也。玉十名區。</span><span class="jianshu">○注「<span class="shu-ming">詩</span>曰」至「玉瑞」。○釋曰：云「<span class="shu-ming">詩</span>曰：鞙鞙佩璲」者，<span class="shu-ming">小雅·大東</span>篇文也。毛傳云：「鞙鞙，玉貌。璲，瑞也。」鄭箋云：「佩璲者，以瑞玉爲佩。佩之鞙鞙然。」是也。</span><span class="jianshu">○注「雙玉曰瑴，五瑴爲區」。○釋曰：襄十八年<span class="shu-ming">左傳</span>云：「晉侯伐齊，將濟河。獻子以朱絲系玉二瑴。」杜注云：「雙玉曰瑴。」是先儒之相傳爲然也。五瑴則十玉也。</span></p>
<p class="em2" id="p24"><a class="gg-link" href="#p24" onclick="return changeColor(this);"></a>羽本謂之翮。<span class="jiazhu">鳥羽根也。</span>一羽謂之箴，十羽謂之縳，百羽謂之緷。<span class="jiazhu">別羽數多少之名。○翮，戶革切。縳，篆。緷，袞。</span><span class="jianshu"><span class="yinwen">疏</span>「羽本」至「之緷」。○釋曰：此別羽數多少之名也。本，根也。鳥羽根名翮。一羽名箴，十羽名縳，百羽名緷。案<span class="shu-ming">周禮·地官·羽人職</span>云：「掌以時徵羽翮之材於山澤之農，以當邦賦之政令。凡受羽，十羽爲審，百羽爲搏，十搏爲縳。」鄭注云：「審、搏、縳，羽數束名也。<span class="shu-ming">爾雅</span>云：『一羽謂之箴，十羽謂之縳，百羽謂之緷。』其名音相近也。一羽則有名，蓋失之矣。」鄭意以爲箴與審、縳與搏、緷與縛名數聲音皆相近也。一羽不合有名，疑一羽當爲十羽也。郭意以爲凡物無不從一爲始，以<span class="shu-ming">爾雅</span>不失，<span class="shu-ming">周官</span>未爲得也。</span></p>
<p class="em2" id="p25"><a class="gg-link" href="#p25" onclick="return changeColor(this);"></a>木謂之虡。<span class="jiazhu">縣鍾磬之木，植者名虡。○虡音巨。</span><span class="jianshu"><span class="yinwen">疏</span>「木謂之虡」。○釋曰：郭云：「縣鍾磬之木，植者名虡。」<span class="shu-ming">考工記</span>云：「梓人爲筍虡。」鄭注云：「樂器所縣，橫曰筍，植曰虡。」然則縣鍾磬者兩端有植木，其上有橫木。謂直立者爲虡，謂橫牽者爲栒。栒上加大版爲之飾，名業。<span class="shu-ming">詩·大雅</span>云：「虡業維樅。」</span></p>
<p class="em2" id="p26"><a class="gg-link" href="#p26" onclick="return changeColor(this);"></a>旄謂之藣。<span class="jiazhu">旄牛尾也。○藣，卑。</span><span class="jianshu"><span class="yinwen">疏</span>「旄謂之藣」。○釋曰：郭云：「旄牛尾。」一名藣，舞者所執也。</span></p>
<p class="em2" id="p27"><a class="gg-link" href="#p27" onclick="return changeColor(this);"></a>菜謂之蔌。<span class="jiazhu">蔌者菜茹之總名。見<span class="shu-ming">詩</span>。○蔌音速。</span><span class="jianshu"><span class="yinwen">疏</span>「菜謂之蔌」。○釋曰：菜茹名蔌。郭云「蔌者，菜茹之總名。見<span class="shu-ming">詩</span>」者，案<span class="shu-ming">大雅·韓奕</span>云：「其蔌維何，維筍及蒲。」毛傳云：「蔌，菜殽也。」是矣。</span></p>
<p class="em2" id="p28"><a class="gg-link" href="#p28" onclick="return changeColor(this);"></a>白蓋謂之苫。<span class="jiazhu">白茅苫也。今江東呼爲蓋。○蓋，合。</span><span class="jianshu"><span class="yinwen">疏</span>「白蓋謂之苫」。○釋曰：孫炎云：「白蓋，茅苫也。」郭云：「白茅苫也。今江東呼爲蓋。」然則蓋即苫也，以白茅爲之，故曰白蓋。襄十四年<span class="shu-ming">左傳</span>：晉將「執戎子駒支，范宣子親數諸侯，曰：『乃祖吾離被苫蓋。』」杜注云：「蓋，苫之別名。」是也。</span></p>
<p class="em2" id="p29"><a class="gg-link" href="#p29" onclick="return changeColor(this);"></a>黃金謂之璗，其美者謂之鏐。白金謂之銀，其美者謂之鐐。<span class="jiazhu">此皆道金、銀之別名及精者。鏐，即紫磨金。</span>鉼金謂之鈑。<span class="jiazhu"><span class="shu-ming">周禮</span>曰：祭五帝即供金鈑。是也。</span>錫謂之鈏。<span class="jiazhu">白鑞。○璗，蕩。鏐，留。鐐，遼。鉼，餅。鈑，版。鈏，引。</span><span class="jianshu"><span class="yinwen">疏</span>「黃金」至「之鈏」。○釋曰：此別金、錫之異名也。黃金一名璗，其精美者名鏐。白金名銀，其精美者名鐐。郭云：「此皆道金、銀之別名及精者。鏐，即紫磨金。」<span class="shu-ming">詩</span>傳云：「天子玉琫而珧珌，諸侯璗琫而鏐珌，大夫鐐琫而鏐珌，士珕琫而珕珌。」鉼金名鈑。錫，今白鑞也，一名鈏。<span class="shu-ming">周禮·職方氏</span>云：「揚州其利金錫。」是也。</span><span class="jianshu">○注「周禮」至「是也」。○釋曰：云「周禮曰：祭五帝即共金鈑」者，案<span class="shu-ming">秋官·司金職</span>云：「旅於上帝，則共其金鈑。」此云祭五帝者，旅則祭也，上帝則五帝也。郭氏以義言之，故文異爾。彼注云：「鉼金謂之版，此版所施未聞。」</span></p>
<p class="em2" id="p30"><a class="gg-link" href="#p30" onclick="return changeColor(this);"></a>象謂之鵠，角謂之觷，犀謂之剒，木謂之剫，玉謂之雕。<span class="jiazhu"><span class="shu-ming">左傳</span>曰：「山有木，工則剫之。」五者皆治樸之名。○鵠，斛。觷，嶽。剒，錯。剫，鐸。</span><span class="jianshu"><span class="yinwen">疏</span>「象謂」至「之雕」。○釋曰：郭云：「五者皆治樸之名。」謂治其樸，俱未成器，有此五名也。</span><span class="jianshu">○注「<span class="shu-ming">左傳</span>：山有木，工則剫之」。○釋曰：隱十一年傳文也。</span></p>
<p class="em2" id="p31"><a class="gg-link" href="#p31" onclick="return changeColor(this);"></a>金謂之鏤，木謂之刻，骨謂之切，象謂之磋，玉謂之琢，石謂之磨。<span class="jiazhu">六者皆治器之名。</span><span class="jianshu"><span class="yinwen">疏</span>「金謂」至「之磨」。○釋曰：郭云：「六者皆治器之名也。」則此謂治器加工而成之名也。故<span class="shu-ming">論語注</span>云：「切磋琢磨，以成寶器。」是也。</span></p>
<p class="em2" id="p32"><a class="gg-link" href="#p32" onclick="return changeColor(this);"></a>璆、琳，玉也。<span class="jiazhu">璆、琳，美玉名。○璆，求。</span><span class="jianshu"><span class="yinwen">疏</span>「璆、琳，玉也」。○釋曰：郭云：璆、琳，美玉名。<span class="shu-ming">禹貢·梁州</span>云：「厥貢璆鐵銀鏤。」又<span class="shu-ming">雍州</span>云：「球琳琅玕。」是也。</span></p>
<p class="em2" id="p33"><a class="gg-link" href="#p33" onclick="return changeColor(this);"></a>簡謂之畢。<span class="jiazhu">今簡紮也。</span><span class="jianshu"><span class="yinwen">疏</span>「簡謂之畢」。○釋曰：簡，竹簡也。古未有紙，載文於簡，謂之簡紮。一名畢。<span class="shu-ming">禮記·學記</span>云：「呻其佔畢。」謂但吟誦所視簡之文。是謂簡爲畢也。</span></p>
<p class="em2" id="p34"><a class="gg-link" href="#p34" onclick="return changeColor(this);"></a>不律謂之筆。<span class="jiazhu">蜀人呼筆爲不律也，語之變轉。</span><span class="jianshu"><span class="yinwen">疏</span>「不律謂之筆」。○釋曰：筆一名不律。許慎云：「楚謂之聿，吳人謂之不律，燕謂之弗，秦謂之筆。」郭云：「蜀人呼筆爲不律也，語之變轉。」</span></p>
<p class="em2" id="p35"><a class="gg-link" href="#p35" onclick="return changeColor(this);"></a>滅謂之點。<span class="jiazhu">以筆滅字爲點。</span><span class="jianshu"><span class="yinwen">疏</span>「滅謂之點」。○釋曰：郭云：「以筆滅字爲點。」今猶然。</span></p>
<p class="em2" id="p36"><a class="gg-link" href="#p36" onclick="return changeColor(this);"></a>絕澤謂之銑。<span class="jiazhu">銑即美金，言最有光澤也。<span class="shu-ming">國語</span>曰「玦之以金銑者」，謂此也。○銑，蘇典切。</span><span class="jianshu"><span class="yinwen">疏</span>「絕澤謂之銑」。○釋曰：金之最有光澤者名銑。</span><span class="jianshu">○注「<span class="shu-ming">國語</span>曰：玦之以金銑」。○釋曰：使大子申生伐東山，佩之金玦。狐突歎曰：「以厖衣純，而玦之以金銑者寒甚矣。」說<span class="shu-ming">國語</span>者，以「銑」下屬，與郭異也。</span></p>
<p class="em2" id="p37"><a class="gg-link" href="#p37" onclick="return changeColor(this);"></a>金鏃翦羽謂之鍭，<span class="jiazhu">今之錍翦是也。</span>骨鏃不翦羽謂之志。<span class="jiazhu">今之骨骲是也。</span>弓有緣者謂之弓，<span class="jiazhu">緣者繳纏之，即今宛轉也。</span>無緣者謂之弭。<span class="jiazhu">今之角弓也。<span class="shu-ming">左傳</span>曰：「左執鞭弭。」</span>以金者謂之銑，以蜃者謂之珧，以玉者謂之珪。<span class="jiazhu">用金、蚌、玉飾弓兩頭，因取其類以爲名。珧，小蚌。○鏃，作木切。緣，椽。弭，尾。蜃，腎。珧，姚。</span><span class="jianshu"><span class="yinwen">疏</span>「金鏃」至「之珪」。○釋曰：辨弓箭之名也。鏃，箭頭也。翦，齊也。以金爲鏃，齊羽者，名鍭。孫炎云：「金鏑斷羽，使前重也。」郭云：「今錍箭是也。」以骨爲鏃，不齊其羽者，名志。郭云：「今之骨骲是也。」此二者，郭氏皆以今曉古。案<span class="shu-ming">方言</span>云：「箭，自關而東謂之矢，江淮之間謂之鍭，關西曰箭。」「鏃，胡合嬴者四鐮，或曰拘腸，三鐮者謂之羊頭，其廣長而薄鐮謂之錍，或謂之鈀，<span class="jiazhu">音葩</span>其小而長、中穿二孔者，謂之鉀爐。」<span class="jiazhu">嗑盧二音</span>亦謂錍箭也。弓者，<span class="shu-ming">說文</span>云：「以近窮遠，象形。古者倕作弓。<span class="shu-ming">周禮</span>六弓：王弓、弧弓，以射甲革椹質；夾弓、庾弓以射豻侯鳥獸；廣弓、大弓以授學射者。」此弓之類。有緣者名弓，無緣者名弭。李巡曰：「骨飾兩頭曰弓，不以骨飾兩頭曰弭。」孫炎云：「緣謂繳束而漆之，弭謂不以繳束骨飾兩頭者也。」郭云：「緣者繳纏之，即今宛轉也。」「弭，今之角弓也。」然則郭意與孫同也。當時謂繳束爲宛轉，若飾弓兩頭以金者名銑，以蜃者名珧，以玉者名珪也。</span><span class="jianshu">○注「<span class="shu-ming">左傳</span>曰：左執鞭弭」。○釋曰：此僖二十三年傳文也。案彼晉公子重耳「及楚，楚子饗之，曰：『公子若反晉國，何以報我？』對曰：『其左執鞭弭，右屬櫜鞬，以與君周旋。』」是也。</span><span class="jianshu">○注「用金」至「小蚌」。○釋曰：云「用金蚌飾弓兩頭」者，以與上弭連文，故知然也。蚌即蜃也。<span class="shu-ming">月令</span>：「孟冬，雉入大水爲蜃。」是也。銑即金絕澤者，珧即蜃小者，珪即玉成器者，以此名弓，故云「因取其類以爲名」也。云「珧，小蚌」者，即<span class="shu-ming">釋魚</span>云：「蜃，小者珧」是也。</span></p>
<p class="em2" id="p38"><a class="gg-link" href="#p38" onclick="return changeColor(this);"></a>珪大尺二寸謂之玠，<span class="jiazhu"><span class="shu-ming">詩</span>曰：「錫爾玠珪。」</span>璋大八寸謂之琡，<span class="jiazhu">璋，半珪也。</span>璧大六寸謂之宣。<span class="jiazhu"><span class="shu-ming">漢書</span>所云「瑄玉」是也。</span>肉倍好謂之璧，<span class="jiazhu">肉，邊。好，孔。</span>好倍肉謂之瑗，<span class="jiazhu">孔大而邊小。</span>肉好若一謂之環。<span class="jiazhu">邊孔適等。○琡，俶。好，耗。瑗，院。</span><span class="jianshu"><span class="yinwen">疏</span>「珪大」至「之環」。○釋曰：此別珪璧之屬也。圭者玉器，執以爲瑞者也。大，長也。珪長尺二寸者名玠。璋，半珪也。大八寸者名琡。璧亦玉器，子男所執者也，大六寸者名宣，因說璧之制。肉，邊也。好，孔也。邊大倍於孔者名璧，孔大而邊小者名瑗，邊、孔適等若一者名環。<span class="shu-ming">左傳</span>昭十六年：「宣子有環，其一在鄭商。」是也。</span><span class="jianshu">○注「<span class="shu-ming">詩</span>曰：錫爾玠珪」。○釋曰：此<span class="shu-ming">大雅·崧高</span>篇文也。</span><span class="jianshu">○注「璋，半珪也」。○釋曰：知者以<span class="shu-ming">典瑞</span>云：「四圭有邸以祀天，兩圭有邸以祀地，圭璧以祀日月，璋邸射以祀山川。」自上而下降殺以半。故知「璋，半珪也」。</span><span class="jianshu">○注「<span class="shu-ming">漢書</span>所云『瑄玉』是也」。○釋曰：<span class="shu-ming">郊祀志</span>云：「公卿言皇帝始郊，見泰一云陽，有司奉璋玉嘉牲薦饗。」是也。</span></p>
<p class="em2" id="p39"><a class="gg-link" href="#p39" onclick="return changeColor(this);"></a>繸，綬也。<span class="jiazhu">即佩玉之組，所以連系瑞玉者，因通謂之繸也。</span><span class="jianshu"><span class="yinwen">疏</span>「繸，綬也」。○釋曰：所佩之玉名璲，系玉之組名綬，以其連系璲玉，因名其綬曰繸。故郭云「即佩玉組，所以連系瑞玉者，因通謂之繸」也。</span></p>
<p class="em2" id="p40"><a class="gg-link" href="#p40" onclick="return changeColor(this);"></a>一染謂之縓，<span class="jiazhu">今之紅也。</span>再染謂之赬，<span class="jiazhu">淺赤。</span>三染謂之纁。<span class="jiazhu">纁，絳也。</span>青謂之蔥，<span class="jiazhu">淺青。</span>黑謂之黝，<span class="jiazhu">黝，黑貌。<span class="shu-ming">周禮</span>曰：「陰祀用黝牲。」</span>斧謂之黼。<span class="jiazhu">黼文畫斧形，因名云。○縓，采戀切。赬，敕呈切。纁，勳。黝，於糾反。</span><span class="jianshu"><span class="yinwen">疏</span>「一染」至「之黼」。○釋曰：別眾色之名也。一染謂之縓者，此述染絳法也。一染一入色名縓，今之紅也。<span class="shu-ming">說文</span>云：「帛黃赤色。」<span class="shu-ming">喪服記</span>云：「公子爲其母練冠麻衣縓緣。」是也。再染名赬，即淺赤也。三染名纁。李巡云：「三染其色已成爲絳。」纁、絳一名也。<span class="shu-ming">考工記</span>云：「三入爲纁。」鄭玄云：「染纁者三入而成。」<span class="shu-ming">禹貢</span>云：「厥篚玄纁。」是也。淺青一名蔥。<span class="shu-ming">玉藻</span>云：「三命赤韍蔥衡。」是也。黑色名黝，以白黑二色畫之爲斧形，名黼。<span class="shu-ming">考工記</span>云：「白與黑謂之黼。」<span class="shu-ming">書</span>云：「黼黻絺繡。」是也。</span><span class="jianshu">○注「<span class="shu-ming">周禮</span>曰：陰祀用黝牲」。○釋曰：此<span class="shu-ming">地官·牧人職</span>文也。鄭注云：「陰祀，祭地北郊及社稷也。」</span></p>
<p class="em2" id="p41"><a class="gg-link" href="#p41" onclick="return changeColor(this);"></a>邸謂之柢。<span class="jiazhu">根柢，皆物之邸。邸即底，通語也。○邸，氐。</span><span class="jianshu"><span class="yinwen">疏</span>「邸謂之柢」。○釋曰：根柢名邸。邸，本也。郭云：「根柢，皆物之邸。柢即底，通語也。」言凡物之柢必在厎下，因名云也。即<span class="shu-ming">周禮·典瑞</span>云：「四圭有邸以祀天，兩圭有邸以祀地。」皆謂邸爲本柢也。</span></p>
<p class="em2" id="p42"><a class="gg-link" href="#p42" onclick="return changeColor(this);"></a>雕謂之琢。<span class="jiazhu">治玉名也。</span><span class="jianshu"><span class="yinwen">疏</span>「雕謂之琢」。○釋曰：案上文治玉璞名雕，治玉器名琢，彼對例耳。散文則雕、琢通。謂治玉名，不分璞與器也。</span></p>
<p class="em2" id="p43"><a class="gg-link" href="#p43" onclick="return changeColor(this);"></a>蓐謂之茲<span class="jiazhu"><span class="shu-ming">公羊傳</span>曰：「屬負茲。」茲者，蓐席也。○蓐，辱。</span><span class="jianshu"><span class="yinwen">疏</span>「蓐謂之茲」。○釋曰：蓐一名茲。郭云：「茲者，蓐席也。」言草蓐之席也。宣十二年<span class="shu-ming">左傳</span>：「軍行：右轅，左追蓐。」</span><span class="jianshu">○注「<span class="shu-ming">公羊傳</span>曰：屬負茲」。○釋曰：此桓十六年傳文也。案彼「衛侯朔出奔齊」，傳云：「何以名絕。曷爲絕之？得罪於天子也。其得罪於天子奈何？見使守衛朔，而不能使衛小眾，越在岱陰齊，屬負茲舍，不即罪爾。」何休云：「屬，托也。天子有疾稱不豫，諸侯稱負茲，大夫稱犬馬，士稱負薪。舍，止也。托疾止，不就罪。」是也。引之以證茲爲蓐也。</span></p>
<p class="em2" id="p44"><a class="gg-link" href="#p44" onclick="return changeColor(this);"></a>竿謂之箷。<span class="jiazhu">衣架。○箷，移。</span><span class="jianshu"><span class="yinwen">疏</span>「竿謂之箷」。○釋曰：凡以竿爲衣架者，名箷。<span class="shu-ming">曲禮</span>曰：「男女不同椸枷。」謂此也。</span></p>
<p class="em2" id="p45"><a class="gg-link" href="#p45" onclick="return changeColor(this);"></a>簀謂之笫。<span class="jiazhu">床版。○笫，側子切。</span><span class="jianshu"><span class="yinwen">疏</span>「簀謂之笫」。○釋曰：簀，床版也，一名笫。<span class="shu-ming">檀弓</span>曰：「華而皖，大夫之簀與？」<span class="shu-ming">左傳</span>曰：「床笫之言不逾閾。」<span class="shu-ming">方言</span>云：「齊魯之間謂之簀，陳楚之間或謂之笫。」是也。</span></p>
<p class="em2" id="p46"><a class="gg-link" href="#p46" onclick="return changeColor(this);"></a>革中絕謂之辨。<span class="jiazhu">中斷皮也。○辨，片。</span>革中辨謂之韏<span class="jiazhu">復分半也。○韏，眷。</span><span class="jianshu"><span class="yinwen">疏</span>「革中」至「之韏」。○釋曰：皮去毛曰革。此別分斷之名也。中斷之名辨，復中分其辨名韏也。</span></p>
<p class="em2" id="p47"><a class="gg-link" href="#p47" onclick="return changeColor(this);"></a>鏤，鎪也。<span class="jiazhu">刻鏤物爲鎪。○鎪，蘇婁切。</span><span class="jianshu"><span class="yinwen">疏</span>「鏤，鎪也」。○釋曰：別二名也。郭云：「刻鏤物爲鎪。」<span class="shu-ming">詩</span>云：「鉤膺鏤錫。」</span></p>
<p class="em2" id="p48"><a class="gg-link" href="#p48" onclick="return changeColor(this);"></a>卣，中尊也。<span class="jiazhu">不大不小者。○卣，酉。</span><span class="jianshu"><span class="yinwen">疏</span>「卣，中尊也」。釋在上。</span></p>
</div></body></html>